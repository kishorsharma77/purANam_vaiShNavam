<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/</link>
    <description>Recent content in &#43;०३ on पुराणे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/purANam_vaiShNavam/viShNu-purANam/viShNuchitta-TIkA/03/index.xml" rel="self" type="application/rss+xml" />
    <item>
      <title>01</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/01/</guid>
      <description>श्रीविष्णुपुराणम्
तृतीयेऽशे प्रथमोऽध्यायः
मैत्रेयः-
कथिता गुरुणा सम्यग्भूसमुद्रादिसंस्थितिः । सूर्यादीनां च संस्थानं ज्योतिषां चातिविस्तरात् ॥१॥
देवादीनां तथा सृष्टिर्ऋषीणां चापि वर्णिता । चातुर्वर्ण्यस्य चोत्पत्तिस्तिर्यग्योनिगतस्य च ॥२॥ ध्रुवप्रह्लादचरितं विस्तराच्च त्वयोदितम् । मन्वन्तराण्यशेषाणि श्रोतुमिच्छाम्यनुक्रमात् ॥३॥ मन्वन्तराधिपांश्चैव शक्रदेवपुरोगमान् । भवता कथितानेताञ्छ्रोतुमिच्छाम्यहं गुरो ॥ ४ ॥
उक्तः प्रथमांशे प्रजासर्गः । द्वितीये तच्छेषः प्रियव्रतवंशः, प्रसक्तः सृष्टानामावासभूतो लोकसन्निवेशः।अथ तृतीयचतुर्थयोर्वैदिकः मनुब्यासादिप्रवर्तितो धर्मः, तत्स्थापको क्षत्रवंशश्च क्रमादुच्यते। तत्रांशद्वयोक्तार्थमनूद्य मन्वन्तराणि पृच्छति- कथित इति ॥ १-४॥
श्रीपराशरः-
अतीतानागतानीह यानि मन्वन्तराणि वै । तान्यहं भवतः सम्यक्कथयामि यथाक्रमम् ॥ ५ ॥ स्वाय्म्भुवो मनुः पूर्वं परः खारोचिषस्तथा । उत्तमस्तामसश्चैव रैवतश्चाक्षुषस्तथा ॥ ६॥</description>
    </item>
    
    <item>
      <title>02</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/02/</guid>
      <description>श्रीविष्णुपुराणम्
अथ द्वितीयोऽध्यायः
मैत्रेयः-
प्रोक्तान्येतानि भवता सप्त मन्वन्तराणि वै । भविष्याण्यपि विप्रर्षे ममाख्यातुं त्वमर्हसि ॥१॥
श्रीपराशरैः-
सूर्यस्य पत्नी संज्ञाऽभूत्तनया विश्वकर्मणः । मनुर्यमो यमी चैव तदपत्यानि वै मुने ॥२॥
सूर्यस्येति ॥ अष्टममनोः प्रसङ्गाद् यमादीनां जन्मेतिहासः ॥ १,२ ॥
असहन्ती तु सा भर्तुस्तेजश्छायां युयोज वै । भर्तुःशुश्रूषणेऽरण्यं स्वयं च तपसे ययौ ॥३॥
संज्ञेयमित्यथार्कश्च छायायामात्मजत्रयम् । शनैश्चरं मनुं चान्यं तपतीं चाप्यजीजनत् ॥४॥
असहन्तीति ॥ छायां–प्रतिकृतिं, तद्वदत्यन्तात्मसदृशीं काञ्चिस्त्रियं कृत्वा, शुश्रूषणे युयोजन्ययुङ्क्त ॥ ३, ४ ॥</description>
    </item>
    
    <item>
      <title>03</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/03/</guid>
      <description>श्रीविष्णुपुराणम्
अथ तृतीयोऽध्यायः
मैत्रेयः-
ज्ञातमेतन्मया त्वत्तो यथा सर्वमिदं जगत् । विष्णुर्विष्णौ विष्णुतश्च न परं विद्यते ततः ॥१॥
एतत्तु श्रोतुमिच्छामि व्यस्ता वेदा महात्मना । वेदव्यासस्वरूपेण यथा तेन युगेयुगे ॥ २ ॥
यस्मिन्यस्मिन्युगे व्यासो यो य आसीन्महामुने । तं तमाचक्ष्व भगवञ्छाखाभेदांश्च मे वद ॥३॥
श्रीपराशरः-
वेदद्रुमस्य मैत्रेय शाखाभेदास्सहस्रशः । न शक्या विस्तराद्वक्तुं संक्षेपेण शृणुष्व त्वम् ॥४॥
द्वापरेद्वापरे विष्णुर्व्यासरूपी महामुने। वेदमेकं सुबहुधा कुरुते जगतो हितः ॥ ५ ॥
ज्ञातमिति ॥ जगद्विष्णुरिति तदात्मकत्वमुक्तं, विष्णाविति लयस्थित्योः स्थानत्वं, विष्णुत इति कारणत्वम् ॥ १-५ ॥</description>
    </item>
    
    <item>
      <title>04</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/04/</guid>
      <description>श्रीविष्णुपुराणम्
अथ चतुर्थोऽध्यायः
श्रीपराशरः-
आद्यो वेदश्चतुष्पादः शतसाहस्रसम्मितः । ततो दशगुणः कृत्स्नो यज्ञोऽयं सर्वकामधुक् ॥१॥
आद्य इति ॥ आद्यः सर्गादौ चतुर्मुखेनाविभक्तः पठितः । चतुष्पादः ऋगादिरूपेण। शतसाहस्रेति अनन्तशाखासमुदायरूपः । ततः–तस्माद्दशगुणो यज्ञः प्रावर्तत । दशगुणो-दशविधः, स एष यज्ञः पञ्चविधोऽग्निहोत्रं दर्शपूर्णमासौ चातुर्मास्यानि पशुबन्धः सोम इति। तथा *पञ्च वा एते महायज्ञाः, इत्युपक्रम्य * देवयज्ञः पितृयज्ञो भूतयज्ञो मनुष्ययज्ञो ब्रह्मयज्ञः इति श्रुतौ वैतानिका गार्ह्याश्च दश यज्ञाः । द्रव्यं देशः फलं कालो ज्ञानं कर्म च कारकम् । श्रद्धाऽवस्थाकृतिर्निष्ठास्त्रैगुण्यास्सर्व एव हि इति भागवतोक्तगुणदशकवान् वा, अत्र पक्षे गुणशब्दोऽङ्गवचनः ॥१॥</description>
    </item>
    
    <item>
      <title>05</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/05/</guid>
      <description>श्रीविष्णुपुराणम्
अथ पञ्चमोऽध्यायः
श्रीपराशरः-
यजुर्वेदतरोश्शाखास्सप्तविंशन्महामुनिः। वैशंपायननामाऽसौ व्यासशिष्यश्चकार वै ॥१॥
शिष्येभ्यः प्रददौ ताश्च जगृहुस्तेऽप्यनुक्रमात् ॥२॥
याज्ञवल्क्यस्तु तत्राभूद्ब्रह्मरातसुतो द्विज । शिष्यः परमधर्मज्ञो गुरुवृत्तिपरस्सदा ॥३॥
यजुर्वेदतरोरिति ॥ सप्तविंशति यजुषः प्रधानशाखाः । ब्रह्माण्डोक्तः षडशीतिपक्षः तत्प्रतिशाखा-
-विवक्षया। ताश्च काण्वादिशुक्लयजु पञ्चदशकं च संहत्येकशतमध्वर्युशाखाः आपस्तंबोक्तास्स्युः ॥१-३॥
ऋषिर्योऽद्य महामेरोः समाजे नागमिष्यति । तस्य वै सप्तरात्रात्तु ब्रह्महत्या भविष्यति ॥४॥
पूर्वमेवं मुनिगणैस्समयो यः कृतो द्विज । वैशंपायन एकस्तु तं व्यतिक्रान्तवांस्तदा ॥५॥
स्वस्त्रीयं बालकं सोऽथ पदा स्पृष्टमताडयत् ॥ ६॥
ऋषिरिति ॥ अद्य-अस्मिन् दिने ॥४-६॥</description>
    </item>
    
    <item>
      <title>06</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/06/</guid>
      <description>श्रीविष्णुपुराणम्प
ष्ठोऽध्यायः
श्रीपराशरः-
सामवेदतरोश्शाखा व्यासशिष्यस्स जैमिनिः । क्रमेण येन मेत्रेय बिभेद शृणु तं मम ॥१॥ सुमन्तुस्तस्य पुत्रोऽभूत्सुत्वा तस्याप्यभूत्सुतः । अधीतवन्तौ चैकैकां संहितां तौ महामती ॥२॥
सुमन्तुरिति ॥ तां जैमिनिसंहितां तत्पुत्रपौत्रावेकैकावयौगपद्येन स्वस्वपितुरधीतयन्तौ ॥२॥
सहस्रसंहिताभेदं सुकर्मा तत्सुतस्ततः । चकार तं च तच्छिष्यौ जगृहाते महाव्रतौ ॥३॥
सहस्रेति ॥ एवं सुत्वनः पुत्रः सुकर्माऽपि स्वपितुरधीत्य सहस्रं संहिताभेदं चकार *पुत्रमध्यापयामास सुमन्तुमथ जैमिभिः । सुमन्तुश्चापि सुत्वानं पुत्रमध्यापयन्मुनिः ॥ सुकर्माणं सुतं सुत्वा* इति वायूक्तेः ॥३॥
हिरण्यनाभः कौसल्यः पौपिञ्जिश्च द्विजोत्तम । उदीच्यास्सामगाः शिष्यास्तस्य पंञ्चशतं स्मृताः ॥</description>
    </item>
    
    <item>
      <title>07</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/07/</guid>
      <description>श्रीविष्णुपुराणम्
अथ सप्तमोऽध्यायः
मैत्रेयः-
यथावत्कथितं सर्वं यत्पृष्टोऽसि मया गुरो । श्रोतुमिच्छाम्यहं त्वेकं तद्भवान्प्रब्रवीतु मे ॥१॥
सप्त द्वीपानि पातालवीथयश्च महामुने । सप्तलोकाश्च येऽन्तस्था ब्रह्माण्डस्यास्य सर्वतः ॥२॥
स्थूलैस्सूक्ष्मैस्तथा सूक्ष्मसूक्ष्मैस्सूक्ष्मतरैस्तथा । स्थूलात्स्थूलतरैश्चैव सर्वं प्राणिभिरावृतम् ॥३॥
अङ्गुलस्याष्टभागोऽपि न सोऽस्ति मुनिसत्तम । न सन्ति प्राणिनो यत्र कर्मबन्धनिबन्धनाः ॥४॥
सर्वे चैते वशं यान्ति यमस्य भगवन् किल । आयुषोऽन्ते तथा यान्ति यातनास्तत्प्रचोदिताः ॥५॥
यातनाभ्यः परिभ्रष्टा देवाद्यास्वथ योनिषु । जन्तवः परिवर्त्तन्ते शास्त्राणामेष निर्णयः ॥६॥
सोऽहमिच्छामि तच्छ्रोतुं यमस्य वशवर्तिनः । न भवन्ति नरा येन तत्कर्म कथयस्व मे ॥७॥</description>
    </item>
    
    <item>
      <title>08</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/08/</guid>
      <description>श्रीविष्णुपुराणम्
अष्टमोऽध्यायः
मैत्रेयः-
भगवन्भगवान्देवः संसारविजिगीषुभिः। समाख्याहि जगन्नाथो विष्णुराराध्यते यथा ॥१॥
आराधिताच्च गोविन्दादाराधनपरैर्नरैः । यत्प्राप्यते फलं श्रोतुं तच्चेच्छामि महामुने ॥२॥
श्रीपराशरः-
यत्पृच्छति भवानेतत्सगरेण महात्मना । और्वः प्राह यथा पृष्टस्तन्मे निगदतश्शृणु ॥३॥
सगरः प्रणिपत्यैनमौर्वं पप्रच्छ भार्गवम् । विष्णोराराधनोपायसंबन्धं मुनिसत्तम ॥ ४ ॥
फलं चाराधिते विष्णौ यत्पुंसामभिजायते । स चाह पृष्टो यत्तेन तस्मै तन्मेऽखिलं शृणु ॥ ५॥
और्वः-
भौमं मनोरथं स्वर्गं स्वर्गिवन्द्यं च यत्पदम् । प्राप्नोत्याराधिते विष्णौ निर्वाणमपि चोत्तमम् ॥६॥
यद्यदिच्छति यावच्च फलमाराधितेऽच्युते । तत्तदाप्नोति राजेन्द्र भूरि स्वल्पमथापि वा ॥७॥</description>
    </item>
    
    <item>
      <title>09</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/09/</guid>
      <description>श्रीविष्णुपुराणम्
नवमोऽध्यायः
और्व उवाचः-
बालः कृतोपनयनो वेदाहरणतत्परः । गुरुगेहे वसेद्भूप ब्रह्मचारी समाहितः ॥१॥ शौचाचारवता तत्र कार्यं शुश्रूषणं गुरोः । व्रतानि चरता ग्राह्यो वेदश्च कृतबुद्धिना ॥२॥ उमे संध्ये रविं भूप तथैवाग्निं समाहितः । उपतिष्ठेत्तथा कुर्याद्गुरोरप्यभिवादनम् ॥ ३॥
शौचाचारवतेति ॥ व्रतानि–प्राजापत्यादीनि मधुमांसादिवर्जनादीनि च । कृतबुद्धिना-अवहितबुद्धिना ॥ २-३॥
स्थिते तिष्ठेद्व्रजेद्याते नीचैरासीत चासति । शिष्यो गुरोर्नृपश्रेष्ठ प्रतिकूलं न सञ्चरेत् ॥ ४ ॥
तेनैवोक्तः पठेद्वेदं नान्यचित्तः पुरस्थितः । अनुज्ञातश्च भिक्षान्नमश्नीयाद्गुरुणा ततः ॥५॥
स्थित इति ॥ आसति-आसीने गुरौ ॥४,५॥</description>
    </item>
    
    <item>
      <title>10</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/10/</guid>
      <description>श्रीविष्णुपुराणम्
अथ दशमोऽध्यायः
सगरः –
कथितं चातुराश्रम्यं चातुर्वर्ण्यक्रियास्तथा । पुंसः क्रियामहं श्रोतमिच्छामि द्विजसत्तम ॥१॥
नित्यनैमित्तिकाः काम्याः क्रियाः पुंसामशेषतः । समाख्याहि भृगुश्रेष्ठ सर्वज्ञो ह्यसि मे मतः॥२॥
कथितमिति ॥ पुसः क्रियां— षोडशसंस्काररूपाम् । गर्भाधानपुंसवनसीमन्तोन्नयन– –विष्णुबलिजातकर्मनामकरणोपनिष्क्रमणान्नप्राशनचूडोपनयनवेदव्रतचतुष्टयसमावर्तनविवाहाः षोडशसंस्काराः ॥ १,२ ॥
और्वः —
यदेतदुक्तं भवता नित्यनैमित्तिकाश्रयम् । तदहं कथयिष्यामि शृणुष्वैकमना मम ॥३॥
यदेतदिति ॥ नित्यनैमित्तिकाश्रयमिति काम्यस्याप्युपलक्षणम् ॥ ३ ॥
जातस्य जातकर्मादिक्रियाकाण्डमशेषतः । पुत्रस्य कुर्वीत पिता श्राद्धं चाभ्युदयात्मकम् ॥ ४॥
युग्मांस्तु प्राङ्मुखान्विप्रान्मोजयेन्मनुजेश्वर ।यथा तृप्तिस्तथा कुर्याद्दैवं पित्र्यं द्विजन्मनाम् ॥५॥</description>
    </item>
    
    <item>
      <title>11</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/11/</guid>
      <description>श्रीविष्णुपुराणम्
एकादशोऽध्यायः
सगरः-
गृहस्थस्य सदाचारं श्रोतुमिच्छाम्यहं मुने। लोकादस्मात्परस्माच्च यमातिष्ठन्न हीयते ॥ १ ॥
और्वः —
श्रूयतां पृथिवीपाल सदाचारस्य लक्षणम् । सदाचारवता पुंसा जितौ लोकावुभावपि ॥ २ ॥
साधवः क्षीणदोषास्तु सच्छब्दः साधुवाचकः । तेषामाचरणं यत्तु सदाचारस्स उच्यते ॥ ३ ॥
सप्तर्षयोऽध मनवः प्रजानां पतयस्तथा । सदाचारस्य वक्तारः कर्तारश्च महीपते ॥ ४ ॥
॥१-४॥
ब्राझे मुहूर्ते चोत्थाय मनसा मतिमान्नृप । प्रबुद्धश्चिन्तयेद्धर्ममर्थं चाप्यविरोधिनम् ॥ ५ ॥
अपीडया तयोः काममुभयोरपि चिन्तयेत् । दृष्टादृष्टाविनाशाय त्रिवर्गे समदर्शनः ॥ ६ ॥</description>
    </item>
    
    <item>
      <title>12</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/12/</guid>
      <description>श्रीविष्णुपुराणम्
अथ द्वादशोऽध्यायः
और्वः-
देवगोब्राह्मणान्सिद्धान्वृद्धाचार्यांस्तथाऽर्चयेत् । द्विकालं च नमेत्सन्ध्यामग्नीनुपचरेत्तथा ॥१॥
सदाऽनुपहते वस्त्रे प्रशस्ताश्च महौषधीः । गारुडानि च रत्नानि बिभृयात्प्रयतो नरः ॥ २ ॥
सदेति ॥ ओषधीः-विष्णुक्रान्तादूर्वाद्याः । गारुडानि रत्नानि च-विषघ्नानि मरकतादीनि ॥ १,२ ॥
प्रस्निग्धामलकेशश्च सुगन्धश्चारुवेषधृक् । सितास्सुमनसो हृद्या विभृयाच्च नरस्सदा ॥३॥
प्रस्निग्धा इति । प्रस्निग्धाः-अलङ्कृताः अमलाः केशा यस्य स ॥ ३॥
किञ्चित्परस्वं न हरेन्नाल्पमप्यप्रियं वदेत् । प्रियं च नानृतं ब्रूयान्नान्यदोषानुदीरयेत् ॥ ४ ॥
किञ्चिदिति ॥ किञ्चित्-किञ्चिदपि, न हरेत् ॥ ४ ॥</description>
    </item>
    
    <item>
      <title>13</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/13/</guid>
      <description>श्रीविष्णुपुराणम्
त्रयोदशोऽध्यायः
और्वः –
सचेलस्य पितुः स्नानं जाते पुत्रे विधीयते । जातकर्म तथा कुर्याच्छ्राद्धमभ्युदयं च यत् ॥ १ ॥
युग्मान्देवांश्च पित्र्यांश्च सम्यक्सव्यक्रमाद्द्विजान् । पूजयेद्भोजयेच्चैव तन्मना नान्यमानसः ॥ २ ॥
युग्मानिति ॥ सव्यक्रमात्-प्रदक्षिणक्रमात् ॥ १,२ ॥
दध्यक्षतैस्सबदरैः प्राङ्मुखोदङ्मुखोऽपि वा । देवतीर्थेन वै पिण्डान्दद्यात्कायेन वा नृप ॥ ३ ॥
नान्दीमुखः पितृगणस्तेन श्राद्धेन पार्थिव । प्रीयते तत्तु कर्तव्यं पुरुषैस्सर्ववृद्धिषु ॥ ४ ॥
कन्यापुत्रविवाहेषु प्रवेशेषु च वेश्मनः । नामकर्मणि बालानां चूडाकर्मादिके तथा ॥ ५ ॥</description>
    </item>
    
    <item>
      <title>14</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/14/</guid>
      <description>श्रीविष्णुपुराणम्
चतुर्थदशोऽध्यायः
और्वः-
ब्रह्मेन्द्ररुद्रनासत्यसूर्याग्निवसुमारुतान् । विश्वेदेवान्पितृगणान्वयांसि मनुजान्पशून् ॥ १ ॥
सरीसृपानृषिगणान्यच्चान्यद्भूतसंज्ञितम् । श्राद्धं श्रद्धान्वितः कुर्वन्प्रीणयत्यखिलं जगत् ॥२॥
मासिमास्यसिते पक्षे पञ्चदश्यां नरेश्वर । तथाऽष्टकासु कुर्वीत काम्यान्कालाञ्छृणुष्व मे ॥ ३ ॥
श्राद्धार्हमागतं द्रव्यं विशिष्टमथ वा द्विजम् । श्राद्धं कुर्वीत विज्ञाय व्यतीपातेऽयते तथा ॥ ४ ॥
विषुवे चापि संप्राप्ते ग्रहणे शशिसूर्ययोः । समस्तेष्वेव भूपाल राशिष्वर्के च गच्छति ॥ ५ ॥
मासीति ॥ अयोक्तक्रियाणां कालः ॥ अष्टकासु-*हेमन्तशिशिरयोश्चतुर्णामपरपक्षणाम् अष्टमीष्वष्टकाः* इत्याश्वलायनोक्तमासपञ्चके कृष्णपक्षसप्तम्याद्यास्तिस्रस्त्रिस्रोष्टका इत्युक्तास्तासु ॥३-५॥
नक्षत्रग्रहपीडासु दुष्टस्वप्नावलोकने । इच्छाश्राद्धानि कुर्वीत नवसस्यागमे तथा ॥ ६ ॥</description>
    </item>
    
    <item>
      <title>15</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/15/</guid>
      <description>श्रीविष्णुपुराणम्
अथ पञ्चदशोऽध्यायः
और्वः- ब्राह्मणान्भोजयेच्छ्राद्धे यद्गुणांस्तान्निबोध मे ॥ १ ॥
त्रिणाचिकेतस्त्रिमधुस्त्रिसुपर्णष्षडङ्गवित् । वेदविच्छ्रोत्रियो योगी तथा वै ज्येष्ठसामगः॥ २ ॥
ऋत्विक्स्वस्त्रीयदौहित्रजामातृश्वशुरास्तथा । मातुलोऽथ तपोनिष्ठः पश्चाग्न्यभिरतस्तथा । शिष्यास्संबन्धिनश्चैव मातापितृपरश्च यः ॥ ३ ॥
त्रिणाचिकेत इति ॥ द्वितीयकाठकस्थानुवाकविशेषास्त्रिणाचिकेतः , तदध्यायी तदर्थानुष्ठायी च त्रिणाचिकेतः । मधुवाता इति त्र्यचामध्यायी तद्व्रतस्त्रिमधुः। छान्दोग्योक्तमधुविद्या नेष्ठो वा । * ब्रह्ममेतुमामित्यनुवाकत्रयाच्यायी तद्व्रतश्च त्रिसुपर्णः । [चतुर्वगेंत्र्यचाध्यायी] । योगी—ब्रह्माध्यायी । * मूर्द्धानं दिव इत्याधृग्विशेषगीतम् आज्यदोहमित्यादिपरिभाषितस्सामविशेषो ज्येष्ठसाम, तद्यथावत् गायगीति ज्येष्ठसामगः । [ ऋतनिधनादिपरिभाषाविशेषितं मूर्धानं दिव इत्यादिऋग्विशेषितं साम ।] सामत्रयादिसामशाखानाम् । जैमिनीयाना तु उय चित्रमित्र्यृचोत्पन्नं साम त्रेधा सभ्यावसभ्यो द्वौ चेति पञ्चाग्नयः । सावित्रनाचिकेतचातुर्होत्र्यवैश्वसुजारुणकेतुकास्तेषामुपासकः, वेदान्तोक्तपञ्चाग्निविद्यायुक्तो वा ॥ १-३ ॥</description>
    </item>
    
    <item>
      <title>16</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/16/</guid>
      <description>श्रीविष्णुपुराणम्
षोडशोऽध्यायः
और्व ः –
हविष्यमत्स्यमांसैस्तु शशस्य नकुलस्य च । सौकरच्छागलैणेपरौरवैर्यगवयेन च ॥ १ ॥
हविष्येति ॥ हविष्येणैकं मासं तृप्तिः, मत्स्येन द्वौ, मांसेन त्रीन् मासान् । अत्र मांसो हारिणादि, • त्रीन् मासान् हरिणेन तृप्तिरिति मनूक्तेः । छागलः-अजः, रुरुर्महान् कृष्णसारः ॥ १ ॥
औरभ्रगव्यैश्च तथा मासवृद्ध्या पितामहाः । प्रयान्ति तृप्तिं मांसैस्तु नित्यं वार्ध्रीणसामिपैः ॥ २ ॥
औरभ्रेति ॥ उरभ्रः ऊर्णायुः । गव्यं पयः, पायसं वा * संवत्सरं तु गव्येन पयसा पायसेन वा* इति स्मृतेः । गव्यं मांसमित्यन्ये । संवत्सरं गव्येन प्रीतिर्भूयात् । अतो माहिषेणैतेन *ग्राम्पारण्यानां पशूनां मांसं मेध्यं पुण्यं पुण्यतमम् * इत्यापस्तंबोक्तिः । मासवृद्ध्या-एकाद्येकोत्तरं द्वादशमासान्तं मासवृद्ध्या तृप्तिः। *कृष्णग्रीवो रक्तशिराः श्वेतपक्षो विहङ्गमः । स वै वार्ध्रीणसः प्रोक्त इत्येषा नैगमी कुतिः ॥ इति, * त्रिःः पिबन्तं पयः क्षीरं वृद्धं श्वेतमजापतिम् । वाघ्रीणसं तु तं प्राहुः याज्ञिकाः श्राद्धकर्मणे ॥ इति च ॥ २ ॥</description>
    </item>
    
    <item>
      <title>17</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/17/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/17/</guid>
      <description>श्रीविष्णुपुराणम्
सप्तदशोऽध्यायः
श्रीपराशरः –
इत्याह भगवनौर्वस्सगराय महात्मने । सदाचारं पुरा सम्यङ् मैत्रेय परिपृच्छते ॥ १ ॥
मयाऽप्येतदशेषेण कथितं भवतो द्विज । समुल्लङ्घ्य सदाचारं कश्चिन्नाप्नोति शोभनम् ॥ २ ॥
मैत्रेयः- षण्डापविद्धप्रमुखा (कथिता भगवंस्त्वया) विदिता भगवन्मया । उदक्याद्याश्च मे सम्यडू नग्नमिच्छामि वेदितुम् ॥ ३ ॥
को नमः किंसमाचारो नग्नसंज्ञां नरो लभेत् । नग्नस्वरूपमिच्छामि यथावत्कथितं त्वया । श्रोतुं धर्मभृतां श्रेष्ठ न ह्यस्त्यविदितं तव ॥ ४ ॥
श्रीपराशरः-
ऋग्यजुस्सामसंज्ञेय त्रयी वर्णावृत्तिर्द्विज । एतामुज्झति यो मोहात्स नग्नः पातकी स्मृतः ॥ ५ ॥</description>
    </item>
    
    <item>
      <title>18</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/18/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/03/18/</guid>
      <description>श्रीविष्णुपुराणम्
अथाष्टादशोऽध्यायः
श्रीपराशरः –
तपस्यभिरतान्सोऽथ मायामोहो महासुरान् । मैत्रेय ददृशे गत्वा नर्मदातीरसंश्रितान् ॥ १॥
ततो दिगंबरो मुण्डो बर्हिपिच्छधरो द्विज । मायामोहोऽसुरान् श्लक्ष्णमिदं वचनमब्रवीत् ॥ २॥
मायामोहः-
हे दैत्यपतयो ब्रूत यदर्थं तप्यते तपः । ऐहिकार्थं नु पारत्र्यं तपसः फलमिच्छथ ॥ ३ ॥
असुराः–
पारत्र्यफललाभाय तपश्चर्या महामते । अस्माभिरियमारब्धा किं वा तेऽत्र विवक्षितम् ॥ ४ ॥
मायामोह उवाच –
कुरुध्वं मम वाक्यानि यदि मुक्तिमभीप्सथ । अर्हध्वमेनं धर्मं च मुक्तिद्वारमसंवृतम् ॥ ५ ॥</description>
    </item>
    
  </channel>
</rss>
