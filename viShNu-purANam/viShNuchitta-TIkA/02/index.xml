<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/</link>
    <description>Recent content in &#43;०२ on पुराणे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/purANam_vaiShNavam/viShNu-purANam/viShNuchitta-TIkA/02/index.xml" rel="self" type="application/rss+xml" />
    <item>
      <title>01</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/01/</guid>
      <description>श्रीविष्णुपुराणम्
द्वितीयांशे प्रथमोऽध्यायः
मैत्रेयः –
भगवन्सम्यगाख्यातं ममैतदखिलं त्वया । जगतः सर्गसम्बन्धि यत्पृष्टोऽसि गुरो मया ॥ १ ॥
अथ द्वितीये अंशे सृष्टिविशेषः तत्प्रसंगात्सृष्टानां निवासश्चोच्यते । तत्र प्रथमांशेऽवशेषितं प्रियव्रतान्वयं पृच्छति-भगवन्निति ॥ सर्गसंबन्धि-सृष्टयनुबन्धं वस्तु, यथा जगद्बभूव यन्मयमित्यादिकम् ॥ १॥
योऽयमंशो जगत्सृष्टिसंबन्धो गदितस्त्वया । तत्राहं श्रोतुमिछामि भूयोऽपि मुनिसत्तम ॥ २॥
प्रियव्रतोत्तानपादौ सुतौ स्वायंभुवस्य यौ। तयोरुत्तानपादस्य ध्रुवः पुत्रस्त्वयोदितः ॥३॥
प्रियव्रतस्य नैवोक्ता भवता द्विजः सन्ततिः । तामहं श्रोतुमिच्छामि प्रसन्नो वक्तुमर्हसि ॥४॥
श्रीपराशरः –
कर्दमस्यात्मजां कन्यामुपयेमे प्रियव्रतः। सम्राट् कुक्षिश्व तत्कन्ये दश पुत्रास्तथाऽपरे ॥५॥</description>
    </item>
    
    <item>
      <title>02</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/02/</guid>
      <description>श्रीविष्णुपुराणम्
द्वितीयांशे द्वितीयोऽध्यायः
मैत्रेयः –
कथितो भवता ब्रह्मन्सर्गः स्वायंभुवश्च मे । श्रोतुमिछाम्यहं त्वत्तः सकलं मण्डलं भुवः ॥ १॥
यावन्तः सागरा द्वीपास्तथा वर्षाणि पर्वताः । वनानि सरितः पुर्यो देवादीनां तथा मुने ॥२॥ यत्प्रमाणमिदं सर्व यदाधारं यदात्मकम् । संस्थानमस्य च मुने यथावद्वक्तुमर्हसि ॥३॥
श्रीपराशरः—
मैत्रेय श्रूयतामेतत्संक्षेपाद्गदतो सम । नास्य वर्षशतेनापि वक्तुं शक्यो हि विस्तरः ॥ ४॥
यावत इति॥ द्विरापत्वाद्द्वीपाः। वर्षाणि कुलाद्र्यवच्छिन्नः द्वीपांशाः। वर्षशब्दनिर्वचनं मात्स्योक्तम् वसन्त्यृषन्त्यो वर्षेषु प्रजा येषु चतुर्विधाः । ऋषिरित्येष रमणे वर्षत्वं तेन तेषु तत् ॥ इति ॥१-४॥</description>
    </item>
    
    <item>
      <title>03</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/03/</guid>
      <description>श्रीविष्णुपुराणम्
अथ तृतीयोऽध्यायः
श्रीपराशरः-
उत्तरं यत्समुद्रस्य हिमाद्रेश्चैव दक्षिणम् । वर्षं तद्भारतं नाम भारती यत्र सन्ततिः ॥१॥
उत्तरमिति ॥ समुद्रस्य–पुरातनस्य, न तु सगरसुताखातस्य । भारती-भरतस्य राज्ञः संबन्धिनी ॥१॥
नवयोजनसाहस्रो विस्तारोऽस्य महामुने । कर्मभूमिरियं स्वर्गमपवर्ग च गच्छताम् ॥ २॥
महेन्द्रो मलयः सह्यः शुक्तिमानृक्षपर्वतः । विंध्यश्च पारियात्रश्च सप्तात्र कुलपर्वताः॥ ३॥
नवयोजनेति ॥ विस्तारः–दक्षिणोत्तरतः ; आयामस्तु हिमवत्पार्श्वे हिमवता समः, दक्षिणतो दक्षिणतः किञ्चित्किञ्चिन्न्यूनः ॥ २, ३॥
अतस्संप्राप्यते स्वर्गो मुक्तिमस्मात्प्रयान्ति च । तिर्यक्त्वं नरकं चापि यान्त्यतः पुरुषां मुने ॥ ४॥</description>
    </item>
    
    <item>
      <title>04</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/04/</guid>
      <description>श्रीविष्णुपुराणम्
अथ चतुर्थोऽध्यायः ।
श्रीपराशरः–
क्षारोदेन यथा द्वीपो जम्बूसंज्ञोऽभिवेष्टितः । संवेष्ट्य क्षारमुदधिं प्लक्षद्वीपस्तथा स्थितः ॥१॥ सम्बूद्वीपस्य विस्तारः शतसाहस्रसंमितः । स एव द्विगुणो ब्रह्मन् प्लक्षद्वीप उदाहृतः ॥२॥
सप्त मेधातिथेः पुत्राः प्लक्षद्वीपेश्वरस्य वै। ज्येष्ठः शान्तहयो नाम शिशिरस्तदनन्तरः ॥३॥
सुखोदयस्तथानन्दः शिवः क्षेमक एव च । ध्रुवश्च सप्तमस्तेषां प्लक्षद्वीपेश्वरा हि ते ॥४॥
पूर्वं शान्तहयं वर्षं शिशिरं च सुखं तथा । आनन्दं च शिवं चैव क्षेमकं ध्रुवमेव च ॥५॥
मर्यादाकारकास्तेषां तथाऽन्ये वर्षपर्वताः । सप्तैव तेषां नामानि शृणुष्व मुनिसत्तम ॥६॥</description>
    </item>
    
    <item>
      <title>05</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/05/</guid>
      <description>श्रीविष्णुपुराणम्
अथ पञ्चमोऽध्यायः
विस्तार एष कथितः पृथिव्या भवतो मया । सप्ततिस्तु सहस्राणि द्विजोच्छायोऽपि कथ्यते ॥१॥
विस्तार इति ॥ सप्ततिसहस्रोंच्छ्रायत्वं सप्तभूमिकप्रासादन्यायेन ॥ १ ॥
दशसाहस्रमेकैकं पातालं मुनिसत्तम । अतलं वितलं चैव नितलं च गभस्तिमत् । महाख्यं सुतलं चाग्र्यं पातालं चापि सप्तमम् ॥ २ ॥
शुक्लकृष्णारुणाः पीताः शर्कराश्शैलकाञ्चनाः । भूमयो यत्र मैत्रेय वरप्रासादमण्डिताः ॥३॥
तेषु दानवदैतेयजातयश्शतशस्तथा । निवसन्ति महानागजातवश्च महामुने ॥ ४ ॥
स्वर्लोकादपि रम्याणि पातालानीति नारदः। प्राह स्वर्गसदां मध्ये पातालाभ्यागतो दिवि ॥ ५॥</description>
    </item>
    
    <item>
      <title>06</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/06/</guid>
      <description>श्रीविष्णुपुराणम्
अथ षष्ठोऽध्यायः
ततश्च नरका विप्र भुवोऽधस्मलिलस्य च । पापिनो येषु(पच्यन्ते)पात्यन्ते ताञ्छृणुध महामुने॥१॥
उक्ता पुण्योगभूमिः । अथ पापभोगभूमिरुच्यने-ततश्चेति ॥ सलिलस्य-तमोगोंदकस्य, अवः ॥ १॥
रौरवस्सूकरो रोधस्तालो विशमनस्तथा । महाज्वालस्तप्तकुम्भो लवणोऽथ विलोहितः ॥२॥
रौरव इति ॥ रोरवसूकरौ रुरुवराहकृतपीडात्मको। निखातवद्यत्र रुद्धयते स रोधः । तालद्रुमात्पातनं तत्पर्णकाण्डेन च छेदनं यत्र स नालः । करपत्रादिना तीक्ष्णशस्त्रेण यत्र च्छेदनं स विशसनः । * मुक्तस्ततोऽन्य बहिस्थः शैते संप्राप्य निर्वृतिमित्युक्तो महाज्यालः । यत्र तैलकुम्भेषु पच्यन्ते स तप्तकुम्भः । छित्त्वा छित्सा .</description>
    </item>
    
    <item>
      <title>07</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/07/</guid>
      <description>श्रीविष्णुपुराणम्
अथ सप्तमोऽध्यायः।
मैत्रेयः –
कथितं भूतलं ब्रह्मन्ममैतदखिलं त्वया । भुवर्लोकादिकॉल्लोकाञ्छोतुमिच्छाम्यहं मुने ॥ १ ॥
तथैव ग्रहसंस्थान प्रमाणानि यथा तथा। समाचक्ष्व महाभाग तन्मह्य परिपृच्छते ॥ २ ॥
कथितमिति ॥ कथितमित्यादि भुवनशेषस्य ज्योतिश्चक्रस्य च प्रश्नः ॥ १, २ ॥
श्रीपराशरः—
रविचन्द्रमसोर्यावन्मयूखैरवभास्यते । ससमुद्रसरिचोला तावती पृथिवी स्मृता ॥३॥
रवीति ॥ तावती भूलोकाख्या ॥ ३ ॥
यावत्प्रमाणा पृथिवी विस्तारपरिमण्डलात् । नभस्तावत्प्रमाण वै व्यासमण्डलतो द्विज ॥ ४ ॥ भूमेर्योजनलक्षे तु सौर मैत्रेय मण्डलम्। लक्षादिवाकरस्यापि मण्डलम् शशिना स्थितम् ॥ ५ ॥</description>
    </item>
    
    <item>
      <title>08</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/08/</guid>
      <description>श्रीविष्णुपुराणम्
अथ अष्टमोऽध्यायः
श्रीपराशरः –
व्याख्यातमेतद्ब्रह्माण्डसंस्थानं तव सुत्रत । ततः प्रमाणसंस्थाने सूर्यादीनां शृणुष्व मे ॥१॥
अथ ज्योतिश्चकम् । व्याख्यातमिति ॥ एतत्-ब्रह्माण्डसंस्थान मथा तव व्याख्यातम् ॥ १॥
योजनानां सहस्राणि भास्करस्य रथो नव । ईषादण्डस्तथैवास्य द्विगुणो मुनिसत्तम ॥२॥
योजनानामिति ॥ भास्करस्य देहव्याप्तो रथभागों नवसाहस्रः, वक्ष्यमाणगंधर्वादिपरिवारावकाशार्थों रथांशश्च सहनमात्रः, इत्थं दशसहस्रो रथः, * मण्डलं भास्करस्याथ योजना(प्रा)नान्निबोधत । नवयोजन साहस्रो विस्तारो भास्करस्य तु ॥ इति, * दशयोजनसाहस्रो विस्तारायामतो रथः * इति च तेजोमयतया दूरतो मण्डलत्वेन दृश्यमानस्य तदेहस्य नवसहस्रतया तदधस्य च दशसहस्रतया वायूक्तेः । ईषादण्डः द्विगुणः-विंशति योजनसहस्रः ॥२॥</description>
    </item>
    
    <item>
      <title>09</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/09/</guid>
      <description>श्रीविष्णुपुराणम्
अथ नवमोऽध्यायः
श्रीपराशरः –
तारामयं भगवतः शिंशुमाराकृति प्रभोः। दिवि रूपं हरेर्यत्तु तस्य पुच्छे स्थितो ध्रुवः ॥१॥
सैष भ्रमन् भ्रामयति चन्द्रादित्यादिकान् ग्रहान् । भ्रमन्तमनु तं यान्ति नक्षत्राणि च चक्रवत् ॥ २॥
अथ ध्रुवप्रसंगात्तद्वारा सर्वाधारं तारापुञ्जकल्पितावयवं शिंशुमाराकृति भगवतो रूपमाह-तारा मयमिति ॥ १, २ ॥
सूर्याचन्द्रमसौ तारा नक्षत्राणि ग्रहैः सह । वातानीकमयधैर्धवे बद्धानि तानि वै ॥३॥
सूर्याचन्द्रमसाविति ॥ वातानीकमयैः-वातस्कन्धमयः, ऊर्व क्रमात् सप्तस्थानस्यमेघान्दुनक्षत्रग्रह — सप्तर्षिध्रवाश्रयैः ; * आवहः प्रवहश्चैवं तथैवानुवहः परः ॥ संवहो विवहश्चैव तदूर्व स्यात्परावहः ॥ तथा परिवहश्चोर्ध्व वायोर्वै सप्त नेमयः ॥ इति कर्मोक्तेः ॥ ३ ॥</description>
    </item>
    
    <item>
      <title>10</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/10/</guid>
      <description>श्रीविष्णुपुराणम्
अथ दशमोऽध्यायः
श्रीपराशरैः-
त्र्यशीतिमण्डलशतं काष्ठयोरन्तरं द्वयोः । आगेहणावरोहाभ्यां भानोरब्देन या गतिः॥१॥
अथ भानुरथस्य दिनभ्रमणवृत्तसंख्यामाह-त्र्यशीतीति ॥ काष्ठयोरन्तरम्-उदग्दक्षिणसीमयोर्मध्यस्थ. वियत्प्रदेशः त्र्यशीतिशतधा भिन्नः, आरोहणावरोहणाभ्यां भानोरब्देन या गतिः स्यात् । गम्यत इति गतिः ॥.. महाक्षे हि तत्तद्वृत्तरेखान्तरालमुदगयनेऽनुदिनं मेर्वभिमुखो रथो यावत्काष्ठान्तमारोहति, याम्यायने तु तान्येव मण्डलान्तरालानि प्रत्यहं मानसोत्तराभिमुखोऽवरोहति यावत्काष्ठम् । एवं च भानोरेकाब्दसाध्या द्वादशराशिभोगा रिमका षट्पष्टयुत्तरत्रिशतवारभ्रमेण गतिः स्यात् । सर्वोत्तरमेरुपतितगंगाप्रवाहणां तत्तद्दक्षिणाब्धिप्रवेशोत्या मेरोरुन्नतिनिश्चयान्महाक्षस्य च भूमेरुपरि लक्षोच्छ्रितत्वाद्रथस्य उदगारोहो दक्षिणावरोहश्च युक्तः । तथा यदिन्द्र प्रागुदक्तिर्यग्गतिः अधरादुदक्तादिति च याम्यदिशोरधरोत्तरत्वं श्रयते ॥ १ ॥</description>
    </item>
    
    <item>
      <title>11</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/11/</guid>
      <description>श्रीविष्णुपुराणम्
अथैकादशोऽध्यायः
मैत्रेयः –
यदेतद्भगवानाह गणस्सप्तविधो रवेः । मण्डले हिमतापादेः कारणं तन्मया श्रुतम् ॥१॥
व्यापारश्चापि कथितो गन्धर्वोरगरक्षसाम् । ऋषीणां वालखिल्यानां तथैवाप्सरसां गुरो ॥२॥
यक्षाणां च रथे भानोर्विष्णुशक्तिधृतात्मनाम् । किं चादित्यस्य यत्कर्म तन्नात्रोक्तं त्वया मुने ॥३॥
यदि सप्तगणो वारि हिममुष्णं च वर्षति । तत्किमत्र रवेर्येन वृष्टिः सूर्यादितीर्यते ॥ ४ ॥
विवस्वानुदितो मध्ये यात्यस्तमिति किं जनः । ब्रवीत्येतत्समं कर्म यदि सप्तगणस्य तत् ॥ ५॥
श्रीपराशरः –
मैत्रेय श्रूयतामेतद्यद्भवान्परिपृच्छति । यथा सप्तगणेऽप्येकः प्राधान्येनाधिको रविः ॥६॥ .</description>
    </item>
    
    <item>
      <title>12</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/12/</guid>
      <description>श्रीविष्णुपुराणम्
अथ द्वादशोऽध्यायः1
श्रीपराशरः –
रथस्त्रिचक्रः सोमस्य कुन्दाभास्तस्य वाजिनः । वामदक्षिणतो युक्ता दश तेन चरत्यसौ ॥१॥
वीथ्याश्रयाणि ऋक्षाणि ध्रुवाधारेण वेगिना । हासवृद्धिक्रमस्तस्य रश्मीना सवितुर्यथा ॥२॥
अर्कस्येव हि तस्याश्वाः सकृद्युक्ता वहन्ति ते । कल्पमेकं मुनिश्रेष्ठ वारिगर्भसमुद्भवाः ॥३॥
अर्कस्यैवेति । वारिगर्भसमुद्भवाः-जलमयाः, * वारिगर्भसमुद्भूतो रथस्साश्वस्ससारथि– –रित्यादित्यपुराणे ॥१-३॥
क्षीणं पीतं सुरैस्सोममाप्याययति दीप्तिमान् । मैत्रेयैककलं सन्तं रश्मिनैकेन भास्करः ॥४॥
क्षीणमिति ॥ क्षीणम्-अल्पीभूत शुक्लकलम् । तदुक्तं–*देवैस्संपीयमानस्य शुक्ला वर्धन्ति वै कलाः ॥ सोमस्य कृष्णपक्षादौ भास्कराभिमुखस्य तु ॥ प्रक्षीयन्तेऽपरे भागे पीयमानाः कलाः क्रमात्॥ इत्यादि । आप्याययति शुक्लकला वर्धयति *सुषुम्नाप्यायमानस्य शुक्ले वर्धन्ति वै कला इति ॥४॥</description>
    </item>
    
    <item>
      <title>13</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/13/</guid>
      <description>श्रीविष्णुपुराणम्
अथ त्रयोदशोऽध्यायः
मैत्रेयः–
भगवन्सम्यगाख्यातं यत्पृष्टोऽसि मयाऽखिलम् । भूसमुद्रादिसरितां संस्थानं ग्रहसंस्थितिः ॥१॥
विष्ण्वाधारं यथा चैतत् त्रैलोक्यं समवस्थितम् । परमार्थस्तु मे प्रोक्तो यथा ज्ञानं प्रधानतः ॥२॥
विश्वाधारमिति ॥ चिदचिदात्मकं जगद्यथा विष्ण्वात्मकं तथोक्तम् । यथा चिदंशो निजसिद्ध ज्ञानैकाकारत्वेनाविनाशित्वात्परमार्थः तथा प्राधान्येनोक्तः ॥१,२॥
यत्वेतद्भगवानाह. भरतस्य महीपतेः । श्रोतुमिच्छामि चरितं तन्ममाख्यातुमर्हसि ॥३॥
भरतः स महीपालः सालग्रामेऽवसत्किल । योगयुक्तः समाधाय वासुदेवे सदा मनः ॥ ४॥
पुण्यदेशप्रभावेन ध्यायतश्च सदा हरिम् । कथं तु नाभवन्मुक्तिर्यदभूत्स द्विजः पुनः ॥५॥</description>
    </item>
    
    <item>
      <title>14</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/14/</guid>
      <description>श्रीविष्णुपुराणम्
अथ चतुर्दशोऽध्यायः
श्रीपराशरः-
निशम्य तस्येति वचः परमार्थसमन्वितम् । प्रश्रयावनतो भूत्वा तमाह नृपतिर्द्विजम् ॥१॥
पूर्वाध्याये देहादिव्यतिरिक्त आत्मेत्युक्तम् । अनन्तरेणाध्यायेन स एवं [नित्यत्वा– -नन्यार्थत्वानौपाधिकत्वादिभिः] परमपुरुषार्थ इत्युच्यते-निशम्येति ॥ परमार्थसमन्वितं परमार्थतया वक्ष्यमाणेनारमना समन्वितं– विषयम् ॥ १॥
राजोवाच –
भगवन्यत्त्वया प्रोक्तं परमार्थमयं वचः । श्रुते तस्मिन्भ्रमन्तीव मनसो मम वृत्तयः ॥२॥
भगवन्निति ॥ परमार्थमयम्-आत्मयाथात्म्यप्रतिपादकत्वेन परमप्रयोजनरूपम् । भ्रमन्ति-परमपुरषार्थं शुश्रूषया पर्याकुला भवन्ति ॥ २ ॥
एतद्विवेकविज्ञानं यदशेषेषु जन्तुषु । भवता दर्शितं विप्र तत्परं प्रकृतेर्महत् ॥३॥
नाहं वहामि शिबिकां शिबिका न मयि स्थिता । शरीरमन्यदस्मत्तो.</description>
    </item>
    
    <item>
      <title>15</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/15/</guid>
      <description>श्रीविष्णुपुराणम्
पञ्चदशोऽध्यायः
श्रीपराशरः –
इत्युक्ते मौनिनं भूयश्चिन्तयानं महीपतिम् । प्रत्युवाचाथ विप्रोऽसावद्वैतान्तर्गतां कथाम् ॥१॥
ब्राह्मणः-
श्रूयतां नृपशार्दूल यद्गीतमृभुणा पुरा । अवबोध जनयता निदाघस्य महात्मनः ॥२॥
ऋभुर्नामाऽभवत्पुत्रो ब्रह्मणः परमेष्ठिनः । विज्ञाततत्त्वसद्भावो निसर्गादेव भूपते ॥३॥
तस्य शिष्यो निदाघोऽभूत्पुलस्त्यतनयः पुरा । प्रादादशेषविज्ञानं स तस्मै परया मुदा ॥४॥
इत्युक्त इति ॥ इत्युक्ते—एवमात्मनो वैषम्याभाव उक्ते । क्षुत्पिपासादिधर्मकत्वभ्रान्त्या आत्मनो द्वैतं चिन्तयानं मौनिनं वाचाऽचोदयन्तं महीपतिमभिप्रायज्ञो विप्रश्चिद्वस्तुवैषम्याभावविषयां कथामुवाच ॥१-४॥
अवाप्तज्ञानतन्त्रस्य न तस्याद्वैतवासानाम् । स ऋभुस्तर्कयामास निदाघस्य नरेश्वर ॥५॥ देविकायास्तटे वीरनगरं नाम वै पुरम् । समृद्धमतिरम्यं च पुलस्त्येन निवेशितम् ॥६॥</description>
    </item>
    
    <item>
      <title>16</title>
      <link>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/viShNu-purANam/viShNuchitta-TIkA/02/16/</guid>
      <description>श्रीविष्णुपुराणम्
षोडशोऽध्यायः
ब्राह्मणः –
ऋभुर्वर्षसहस्रे तु समतीते नरेश्वर । निदाघज्ञानदानाय तदेव नगरं ययौ ॥१॥
नगरस्य बहिस्सोऽथ निदाघं ददृशे मुनिः । महाबलपरीवारे पुरं विशति पार्थिवे ॥२॥
दूरे स्थितं महामार्ग जनसम्मर्दवर्जकम् । क्षुत्क्षामकण्ठमायान्तमरण्यात्ससमित्कुशम् ॥३॥
दृष्ट्वा निदाघं स ऋभुरुपगम्याभिवाद्य च । उवाच कस्मादेकान्ते स्थीयते भवता द्विज ॥४॥
निदाघः-
भो विप्र जनसम्मर्दो महानेष नरेश्वरः । प्रविविक्षुः पुरं रम्यं तेनात्र स्थीयते मया ॥ ५॥
उक्तस्यात्मसाम्यस्य दर्शनं चिरकालयोगसाध्यमित्युत्तराध्यायेनोच्यते-ऋभुरित्यादिना ॥१-५॥
ऋभुः-
नराधिपोऽत्र कतमः कतभश्चेतरो जनः । कथ्यतां मे द्विजश्रेष्ठ त्वमभिज्ञो मतो मम ॥६॥</description>
    </item>
    
  </channel>
</rss>
