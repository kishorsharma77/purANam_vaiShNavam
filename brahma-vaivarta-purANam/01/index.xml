<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/brahma-vaivarta-purANam/01/</link>
    <description>Recent content in &#43;०१ on पुराणे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/purANam_vaiShNavam/brahma-vaivarta-purANam/01/index.xml" rel="self" type="application/rss+xml" />
    <item>
      <title>००१</title>
      <link>https://vishvAsa.github.io/purANam_vaiShNavam/brahma-vaivarta-purANam/01/001/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/001/</guid>
      <description>श्रीगणेशाय नमः ॥
॥ अथ ब्रह्मवैवर्ते ब्रह्मखण्डम् ॥
गणेशब्रह्मशसुरेशशेषाः सुराश्च सर्वे मनवो मुनीन्द्राः ॥
सरस्वतीश्रीगिरिजादिकाश्च यं नमन्ति देव्यः प्रणमामि तं विभुम॥१॥
स्थूलास्तनूर्विदधतं त्रिगुणं विराजं विश्वानि लोमविवरेषु महान्तमाद्यम्॥
सृष्ट्युन्मुखः स्वकलयाऽपि ससर्ज सूक्ष्मं नित्यं समेत्य हृदि यस्तमजं भजामि॥२॥
ध्यायन्ते ध्याननिष्ठाः सुरनरमनवो योगिनो योगरूढाः सन्तः स्वप्नेऽपि सन्तं कतिकतिजनिभिर्यं न पश्यन्ति तप्त्वा ॥
ध्याये स्वेच्छामयं तं त्रिगुणपरमहो निर्विकारं निरीहं भक्त्या ध्यानैकहेतोर्निरुपमरुचिरश्यामरूपं दधानम् ॥ ३ ॥
वन्दे कृष्णं गुणातीतं परं ब्रह्माच्युतं यतः ॥
आविर्बभूवुः प्रकृतिब्रह्मविष्णुशिवादयः ॥४॥</description>
    </item>
    
    <item>
      <title>००२</title>
      <link>https://vishvAsa.github.io/purANam_vaiShNavam/brahma-vaivarta-purANam/01/002/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/002/</guid>
      <description>शौनक उवाच ॥
किमपूर्वं श्रुतं सौते परमाद्भुतमीप्सितम् ॥
सर्वं कथय संव्यस्य ब्रह्मखण्डमनुत्तमम् ॥ १ ॥
सौतिरुवाच ॥
वन्दे गुरोः पादपद्मं व्यासस्यामिततेजसः ॥
हरिं देवान्द्विजान्नत्वा धर्मान्वक्ष्ये सनातनान् ॥ २ ॥
यच्छ्रुतं व्यासवक्त्रेण ब्रह्मखण्डमनुत्तमम् ॥
अज्ञानान्धतमोध्वंसि ज्ञानवर्त्मप्रदीपकम् ॥३॥
ज्योतिःसमूहं प्रलये पुराऽऽसीत्केवलं द्विज ॥
सूर्य्यकोटिप्रभं नित्यमसङ्ख्यं विश्वकारणम् ॥४ ॥
स्वेच्छामयस्य च विभोस्तज्ज्योतिरुज्ज्वलं महत् ॥
ज्योतिरभ्यन्तरे लोकत्रयमेव मनोहरम् ॥५॥
तेषामुपरि गोलोकं नित्यमीश्वरवद् द्विज॥
त्रिकोटियोजनायामविस्तीर्णं मण्डलाकृति ॥६॥
तेजःस्वरूपं सुमहद्रत्नभूमिमयं परम्॥
अदृश्यं योगिभिः स्वप्ने दृश्यं गम्यं च वैष्णवैः ॥७॥</description>
    </item>
    
    <item>
      <title>००३</title>
      <link>https://vishvAsa.github.io/purANam_vaiShNavam/brahma-vaivarta-purANam/01/003/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/003/</guid>
      <description>सौतिरुवाच ॥
दृष्ट्वा शून्यमयं विश्वं गोलोकं च भयङ्करम्॥
निर्जन्तु निर्जलं घोरं निर्वातं तमसा वृतम् ॥ १ ॥
वृक्षशैलसमुद्रादिविहीनं विकृताकृतम् ॥
निर्मुक्तिकं च निर्धातु निःसस्यं निस्तृणं द्विज॥२॥
आलोच्य मनसा सर्वमेक एवासहायवान् ॥
स्वेच्छया स्रष्टुमारेभे सृष्टिं स्वेच्छामयः प्रभुः ॥ ३ ॥
आविर्बभूवुः सर्गादौ पुंसो दक्षिणपार्श्वतः ॥
भवकारणरूपाश्च मूर्तिमन्तस्त्रयो गुणाः ॥ ४ ॥
ततो महानहङ्कारः पञ्चतन्मात्र एव च ॥
रूपरसगन्धस्पर्शशब्दाश्चैवेतिसञ्ज्ञकाः ॥ ५ ॥
आविर्बभूव पश्चात्स्वयं नारायणः प्रभुः ॥
श्यामो युवा पीतवासा वनमाली चतुर्भुजः ॥ ६ ॥</description>
    </item>
    
    <item>
      <title>००४</title>
      <link>https://vishvAsa.github.io/purANam_vaiShNavam/brahma-vaivarta-purANam/01/004/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/004/</guid>
      <description>सौतिरुवाच ॥
आविर्बभूव तत्पश्चात्कृष्णस्य रसनाग्रतः ॥
शुद्धस्फटिकसङ्काशा देवी चैका मनोहरा ॥ १ ॥
शुक्लवस्त्रपरीधाना सर्वालङ्कारभूषिता ॥
बिभ्रती जपमालां च सा सावित्री प्रकीर्तिता ॥ २ ॥
सा तुष्टाव पुरः स्थित्वा परं ब्रह्म सनातनम्॥
पुटाञ्जलिपरा साध्वी भक्तिनम्रात्मकन्धरा ॥ ३ ॥
सावित्र्युवाच ॥
नमामि सर्वबीजं त्वां ब्रह्मज्योतिः सनातनम् ॥
परात्परतरं श्यामं निर्विकारं निरञ्जनम् ॥ ४
इत्युक्त्वा सस्मिता देवी रत्नसिंहासने वरे ॥
उवास श्रीहरिं नत्वा पुनरेव श्रुतिप्रसूः ॥ ५ ॥
आविर्बभूव तत्पश्चात्कृष्णस्य परमात्मनः ॥</description>
    </item>
    
    <item>
      <title>००५</title>
      <link>https://vishvAsa.github.io/purANam_vaiShNavam/brahma-vaivarta-purANam/01/005/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/005/</guid>
      <description>॥ शौनक उवाच ॥ ॥
गोगोपगोप्यो गोलोके किं नित्याः किन्नु कल्पिताः ॥
मम सन्देहभेदार्थं तन्मे व्याख्यातुमर्हसि ॥ १ ॥
॥ सौतिरुवाच ॥ ॥
सर्वादिसृष्टौ ताः क्लृप्ताः प्रलये प्रलये स्थिताः ॥
सर्वादिसृष्टिकथनं यन्मया कथितं द्विज ॥ २ ॥
सर्वादिसृष्टौ क्लृप्तौ च नारायणमहेश्वरौ ॥
प्रलये प्रलये व्यक्तौ स्थितौ तौ प्रकृतिश्च सा॥३॥
सर्वादौ ब्रह्मकल्पस्य चरितं कथितं द्विज ॥
वाराहपाद्मकल्पौ द्वौ कथयिष्यामि श्रोष्यसि ॥ ४ ॥
ब्राह्मवाराहपाद्माश्च कल्पाश्च त्रिविधा मुने ॥
यथायुगानि चत्वारि क्रमेण कथितानि च ॥ ५ ॥</description>
    </item>
    
    <item>
      <title>००६</title>
      <link>https://vishvAsa.github.io/purANam_vaiShNavam/brahma-vaivarta-purANam/01/006/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/006/</guid>
      <description>सौतिरुवाच ॥
अथ कृष्णो महालक्ष्मीं सादरं च सरस्वतीम् ॥
नारायणाय प्रददौ रत्नेन्द्रं मालया सह ॥ १ ॥
सावित्रीं ब्रह्मणे प्रादान्मूर्तिं धर्माय सादरम्॥
रतिं कामाय रूपाढ्यां कुबेराय मनोरमाम् ॥ २ ॥
अन्याश्च या या अन्यभ्यो याश्च येभ्यः समुद्भवाः ॥
तस्मै तस्मै ददौ कृष्णस्तां तां रूपवतीं सतीम् ॥ ॥ ३ ॥
ततः शङ्करमाहूय सर्वेशो योगिनां गुरुम् ॥
उवाच प्रियमित्येवं गृह्णीयाः सिंहवाहिनीम् ॥ ४ ॥
श्रीकृष्णस्य वचः श्रुत्वा प्रहसन्नीललोहितः ॥
उवाच भीतः प्रणतः प्राणेशं प्रभुमच्युतम् ॥ ५ ॥</description>
    </item>
    
    <item>
      <title>००७</title>
      <link>https://vishvAsa.github.io/purANam_vaiShNavam/brahma-vaivarta-purANam/01/007/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/007/</guid>
      <description>सौतिरुवाच ॥
तदा ब्रह्मा तपः कृत्वा सिद्धिं प्राप्य यथेप्सिताम् ॥
ससृजे पृथिवीमादौ मधुकैटभमेदसा ॥ १ ॥
ससृजे पर्वतानष्टौ प्रधानान्सुमनोहरान् ॥
क्षुद्रानसङ्ख्यान्किं ब्रूमः प्रधानाख्यां निशामय ॥ २ ॥
सुमेरुं चैव कैलासं मलयं च हिमालयम्॥
उदयं च तथाऽस्तं च सुवेलं गन्धमादनम् ॥ ३ ॥
समुद्रान्ससृजे सप्त नदान्कतिविधा नदीः ॥
वृक्षांश्च ग्रामनगरं समुद्राख्या निशामय ॥ ४ ॥
लवणेक्षुसुरासर्पिर्दधिदुग्धजलार्णवान् ॥
लक्षयोजनमानेन द्विगुणांश्च परात्परान् ॥ ५ ॥
सप्तद्वीपांश्च तद्भूमिमण्डले कमलाकृते ॥
उपद्वीपांस्तथा सप्तसीमाशैलांश्च सप्त च ॥ ६ ॥</description>
    </item>
    
    <item>
      <title>००८</title>
      <link>https://vishvAsa.github.io/purANam_vaiShNavam/brahma-vaivarta-purANam/01/008/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/008/</guid>
      <description>सौतिरुवाच ॥
ब्रह्मा विश्वं विनिर्माय सावित्र्यां वरयोषिति ॥
चकार वीर्य्याधानं च कामुक्यां कामुको यथा ॥ १ ॥
सा दिव्यं शतवर्षं च धृत्वा गर्भं सुदुस्सहम् ॥
सुप्रसूता च सुषुवे चतुर्वेदान्मनोहरान् ॥ २ ॥
विविधाञ्शास्त्रसङ्घांश्च तर्कव्याकरणादिकान् ॥
षट्त्रिंशत्सङ्ख्यका दिव्या रागिणीः सुमनोहराः ॥ ३ ॥
षड्रागान्सुन्दरांश्चैव नानाताल समन्वितान् ॥
सत्यत्रेताद्वापरांश्च कलिं च कलहप्रियम् ॥ ४ ॥
वर्षमासमृतुं चैव तिथिं दण्डक्षणादिकम् ॥
दिनं रात्रिं च वारांश्च सन्ध्यामुषसमेव च ॥ ५ ॥
पुष्टिं च देवसेनां च मेधां च विजयां जयाम् ॥</description>
    </item>
    
    <item>
      <title>००९</title>
      <link>https://vishvAsa.github.io/purANam_vaiShNavam/brahma-vaivarta-purANam/01/009/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/009/</guid>
      <description>सौतिरुवाच ॥
अथ ब्रह्मा स्वपुत्रांस्तानादिदेश च सृष्टये ॥
सृष्टिं प्रचक्रुस्ते सर्वे विप्रेन्द्र नारदं विना ॥ १ ॥
मरीचेर्मनसो जातः कश्यपश्च प्रजापतिः ॥
अत्रेर्नेत्रमलाच्चन्द्रः क्षीरोदे च बभूव ह ॥ २ ॥
प्रचेतसोऽपि मनसो गौतमश्च बभूव ह ॥
पुलस्त्यमानसः पुत्रो मैत्रावरुण एव च ॥ ३ ॥
मनोश्च शतरूपायां तिस्रः कन्याः प्रजज्ञिरे ॥
आकूतिर्देवहूतिश्च प्रसूतिस्ताः पतिव्रताः ॥ ४ ॥
प्रियव्रतोत्तानपादौ द्वौ च पुत्रौ मनोहरौ ॥
उत्तानपादतनयो ध्रुवः परमधार्मिकः ॥ ५ ॥
आकूतिं रुचये प्रादाद्दक्षायाथ प्रसूतिकाम् ॥</description>
    </item>
    
    <item>
      <title>०१०</title>
      <link>https://vishvAsa.github.io/purANam_vaiShNavam/brahma-vaivarta-purANam/01/010/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/010/</guid>
      <description>सौतिरुवाच ॥
भृगोः पुत्रश्च च्यवनः शुक्रश्च ज्ञानिनां वर ॥
क्रतोरपि क्रिया भार्य्या वालखिल्यानसूयत ॥ १ ॥
त्रयः पुत्राश्चाङ्गिरसो बभूवुर्मुनिसत्तमाः ॥
बृहस्पतिरुतथ्यश्च शम्बरश्चापि शौनक ॥ २ ॥
वसिष्ठस्य सुतः शक्तिः शक्तेः पुत्रः पराशरः ॥
पराशरसुतः श्रीमान्कृष्णद्वैपायनो हरिः ॥ ३ ॥
व्यासपुत्रः शिवांशश्च शुकश्च ज्ञानिनां वरः ॥
विश्वश्रवाः पुलस्त्यस्य यस्य पुत्रो धनेश्वरः ॥ ४ ॥
शौनक उवाच ॥
अहो पुराण वदुषामत्यन्तं दुर्गमं वचः ॥
न बुद्धं वचनं किञ्चिद्धनेशोत्पत्तिपूर्वकम् ॥ ५ ॥
अधुना कथितं जन्म धनेशस्येश्वरादिदम् ॥</description>
    </item>
    
    <item>
      <title>०११</title>
      <link>https://vishvAsa.github.io/purANam_vaiShNavam/brahma-vaivarta-purANam/01/011/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/011/</guid>
      <description>शौनक उवाच ॥
द्विजः स भार्य्यां सन्त्यज्य किञ्चकार विशेषतः ॥
अश्विनोर्वा महाभाग किं नाम कस्य वंशजौ ॥ १ ॥
सोतिरुवाच ॥
द्विजश्च सुतपा नाम भारद्वाजो महामुनिः ॥
तपश्चकार कृष्णस्य लक्षवर्षं हिमालिये ॥ २ ॥
महातपस्वी तेजस्वी प्रज्वलन्ब्रह्मतेजसा ॥
ज्योतिर्ददर्श कृष्णस्य गगने सहसा क्षणम् ॥ ३ ॥
वरं स वव्रे निर्लिप्तमात्मानं प्रकृतेः परम् ॥
न च मोक्षं ययाचे तं दास्यं भक्तिं च निश्चलाम् ॥ ४ ॥
बभूवाकाशवाणीति कुरु दारपरिग्रहम् ॥
पश्चाद्दास्यं प्रदास्यामि भक्तिं भोगक्षये द्विज ॥५॥</description>
    </item>
    
    <item>
      <title>०१२</title>
      <link>https://vishvAsa.github.io/purANam_vaiShNavam/brahma-vaivarta-purANam/01/012/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/012/</guid>
      <description>शौनक उवाच ॥
ऋषिवंशप्रसङ्गेन बभूवुर्विविधाः कथाः ॥
उपालम्भेन प्रस्तावात्कौतुकेन श्रुता मया ॥१॥
प्रजा वा ससृजुः के वा ऊर्ध्वरेताश्च कश्चन ॥
पित्रा सह विरोधेन नारदः किं चकार सः ॥ २ ॥
पितुः शापेन पुत्रस्य किं बभूव विरोधतः ॥
पितुर्वा पुत्रशापेन सौते तत्कथ्यतां शुभम् ॥ ३ ॥
सौतिरुवाच ॥
हंसो यतिश्चारणिश्च वोढुः पञ्चशिखस्तथा ॥
अपान्तरतमाश्चैव सनकाद्याश्च शौनक ॥ ४ ॥
एतैर्विनाऽन्ये बहवो ब्रह्मपुत्राश्च सन्ततम् ॥
सांसारिकाः प्रजावन्तो गुर्वाज्ञापरिपालकाः ॥ ५ ॥
अपूज्यः पुत्रशापेन स्वयं ब्रह्मा प्रजापतिः ॥</description>
    </item>
    
    <item>
      <title>०१३</title>
      <link>https://vishvAsa.github.io/purANam_vaiShNavam/brahma-vaivarta-purANam/01/013/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/013/</guid>
      <description>सौतिरुवाच ॥
पुत्रोत्सवे च रत्नानि धनानि विविधानि च ॥
गन्धर्वराजः प्रददौ ब्राह्मणेभ्यो मुदाऽन्वितः ॥ १ ॥
उपबर्हणस्तु कालेन हरेर्मन्त्रं सुदुर्लभम् ॥
वसिष्ठेन तु सम्प्राप्य स चक्रे दुष्करं तपः ॥ २ ॥
एकदा गण्डकीतीरे तं च सम्प्राप्तयौवनम् ॥
गन्धर्वपत्न्यो ददृशुर्मूर्च्छामापुश्च तत्क्षणम् ॥ ३ ॥
ताश्च तीव्रं तपः कृत्वा प्राणान्सन्त्यज्य योगतः ॥
पञ्चाशत्ता बभूवुश्च कन्याश्चित्ररथस्य च ॥ ४ ॥
उपबर्हणगन्धर्वं ताश्च तं वव्रिरे पतिम् ॥
मुदा माला ददुस्तस्मै कामुक्यः पितुराज्ञया ॥ ५ ॥</description>
    </item>
    
    <item>
      <title>०१४</title>
      <link>https://vishvAsa.github.io/purANam_vaiShNavam/brahma-vaivarta-purANam/01/014/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/014/</guid>
      <description>सौतिरुवाच ॥
तत्र स्थित्वा क्षणं देवा ब्रह्मेशानपुरोगमाः ॥
ययुर्मालावतीमूलं परं मङ्गलदायकाः ॥ १ ॥
मालावती सुरान्दृष्ट्वा प्रणनाम प्रतिव्रता ॥
रुरोद कान्तं संस्थाप्य देवानां सन्निधौ मुने ॥ २ ॥
एतस्मिन्नन्तरे तत्र कश्चिद्ब्राह्मणबालकः ॥
आजगाम सुराणां च सभामतिमनोहरः ॥ ३ ॥
दण्डी छत्री शुक्लवासा बिभ्रत्तिलकमुज्ज्वलम् ॥
दीर्घपुस्तकहस्तश्च सुप्रशान्तश्च सुस्मितः ॥ ४ ॥
चन्दनोक्षितसर्वाङ्गः प्रज्वलन्ब्रह्मतेजसा ॥
सुरान्सम्भाष्य तत्रैव विस्मितान्विष्णुमायया ॥५॥
तत्रोवास सभामध्ये तारामध्ये यथा शशी ॥
उवाच देवान्सर्वांश्च मालतीं च विचक्षणः ॥६॥
ब्राह्मण उवाच॥</description>
    </item>
    
    <item>
      <title>०१५</title>
      <link>https://vishvAsa.github.io/purANam_vaiShNavam/brahma-vaivarta-purANam/01/015/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/015/</guid>
      <description>ब्राह्मण उवाच ॥
केन रोगेण हि मृतोऽधुना साध्वि तव प्रियः ॥
सर्वरोगचिकित्सां च जानामि च चिकित्सकः ॥ १ ॥
मृततुल्यं मृतं रोगात्सप्ताहाभ्यन्तरे सति ॥
महाज्ञानेन तं जीवं जीवयाम्यवलीलया ॥२॥
राजमृत्युं यमं कालं व्याधिमानीय त्वत्पुरः॥
निबध्य दातुं शक्तोऽहं व्याधो बद्ध्वा पशुं यथा॥३॥
यतो न सञ्चरेद्व्याधिर्देहेषु देहधारिणाम् ॥
व्याधीनां कारणं यद्यत्सर्वं जानामि सुन्दरि ॥ ४ ॥
यतो न सञ्चरेद्व्याधिबीजं दुष्टममङ्गलम् ॥
तदुपायं विजानामि शास्त्रतत्त्वानुसारतः॥५ ॥
यो वा योगेन खेदेन देहत्यागं करोति च ॥</description>
    </item>
    
    <item>
      <title>०१६</title>
      <link>https://vishvAsa.github.io/purANam_vaiShNavam/brahma-vaivarta-purANam/01/016/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/016/</guid>
      <description>ब्राह्मण उवाच ॥
दृष्टः कालो यमो मृत्युकन्या व्याधिगणा अहो ॥
कस्तेऽधुना च सन्देहस्तं पृच्छ कन्यके शुभे ॥ १ ॥
ब्राह्मणस्य वचः श्रुत्वा हृष्टा मालावती सती ॥
यन्मनोनि हितं प्रश्नं चकार जगदीश्वरम् ॥ २ ॥
मालावत्युवाच ॥
त्वया यत्कथितो व्याधिः प्राणिनां प्राणहारकः ॥
तत्कारणं च विविधं सर्वं वेदे निरूपितम् ॥ ३ ॥
यतो न सञ्चरेद्व्याधिर्दुर्निवारोऽशुभावहः ॥
तदुपायं च साकल्यं भवान्वक्तुमिहार्हति ॥ ४ ॥
यद्यत्पृष्मपृष्टं वा ज्ञातमज्ञातमेव वा ॥
सर्वं कथय तद्भद्रं त्वं गुरुर्दीनवत्सलः ॥ ५ ॥</description>
    </item>
    
    <item>
      <title>०१७</title>
      <link>https://vishvAsa.github.io/purANam_vaiShNavam/brahma-vaivarta-purANam/01/017/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/017/</guid>
      <description>सौतिरुवाच ॥
दृष्ट्वा द्विजं देवसङ्घः प्रत्युत्थानं चकार च ॥
परस्परं च सम्भाषा बभूव तत्र संसदि ॥ १ ॥
मा तं बुबुधिरे देवाः श्रीहरिं विप्ररूपिणम् ॥
पौर्वापर्य्यं विस्मृताश्च मोहिता विष्णुमायया ॥ २ ॥
सुरान्सम्बोध्य विप्रश्च वाचा मधुरया द्विज ॥
उवाच सत्यं परमं प्राणिनां यच्छुभावहम् ॥ ३ ॥
ब्राह्मण उवाच ॥
उपबर्हणभार्य्येयं कन्या चित्ररथस्य च ॥
ययाचे जीवदानं च स्वामिनः शोककर्षिता ॥ ४ ॥
अधुना किमनुष्ठानमस्य कार्यस्य निश्चितम् ॥
तन्मां ब्रूत सुराः सर्वे नित्यं यत्समयोचितम् ॥ ५ ॥</description>
    </item>
    
    <item>
      <title>०१८</title>
      <link>https://vishvAsa.github.io/purANam_vaiShNavam/brahma-vaivarta-purANam/01/018/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/018/</guid>
      <description>सौतिरुवाच ॥
देवाः सार्द्धं ब्राह्मणेन मोहिता विष्णुमायया ॥
प्रययुर्मालतीमूलं ब्रह्मेशानपुरोगमाः ॥ १ ॥
ब्रह्मा कमण्डलुजलं ददौ गात्रे शवस्य च ॥
सञ्चारं मनसस्तस्य चकार सुन्दरं वपुः ॥ २ ॥
ज्ञानदानं ददौ तस्मै ज्ञानानन्दः शिवः स्वयम् ॥
धर्मज्ञानं स्वयं धर्मो जीवदानं च ब्राह्मणः ॥ ३ ॥
वह्निदर्शनमात्रेण बभूव जठरानलः ॥
कामदर्शनमात्रेण सर्वकामः सुनिश्चितम् ॥ ४ ॥
तस्य वायोरधिष्ठानाज्जगत्प्राणस्वरूपिणः ॥
निश्वासस्य च सञ्चारः प्राणानां च बभूव ह॥ ॥ ५ ॥
सर्व्वाधिष्ठानमात्रेण दृष्टिशक्तिर्बभूव ह ॥</description>
    </item>
    
    <item>
      <title>०१९</title>
      <link>https://vishvAsa.github.io/purANam_vaiShNavam/brahma-vaivarta-purANam/01/019/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/019/</guid>
      <description>सौतिरुवाच ॥
मालावती धनं दत्त्वा ब्राह्मणेभ्यः प्रहर्षिता ॥
चकार विविधं वेशं स्वात्मनः स्वामिनः कृते ॥१॥
भर्तुश्चकार शुश्रूषां पूजां च समयोचिताम्॥
तेन सार्द्धं सुरसिका रेमे सा सुचिरं मुदा॥२॥
महापुरुषस्तोत्रं च पूजां च कवचं मनुम्॥
विस्मृतं बोधयामास स्वयं रहसि सुव्रता ॥ ३ ॥
पुरा दत्तं वसिष्ठेन स्तोत्रपूजादिकं हरेः ॥
गन्धर्वाय च मालत्यै मन्त्रमेकं च पुष्करे ॥४॥
विस्मृतं स्तोत्रकवचं वसिष्ठश्च कृपानिधिः ॥
गन्धर्वराजं रहसि बोधयामास शूलिनः ॥ ५ ॥
एवं चकार राज्यं च कुबेरभवनोपमे ॥</description>
    </item>
    
    <item>
      <title>०२०</title>
      <link>https://vishvAsa.github.io/purANam_vaiShNavam/brahma-vaivarta-purANam/01/020/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/020/</guid>
      <description>सौतिरुवाच ॥
मुदा मालावतीसार्द्धं गन्धर्वश्चोपबर्हणः ॥
रेमे कालावशेषं च ताभिश्च निर्जने वने ॥ १ ॥
गन्धर्वराजो मुमुदे पुत्रदारादिभिः सह ॥
नानाविधं क्रतुवरं महत्पुण्यं चकार ह ॥ २ ॥
राजत्वं बुभुजे राजा कुबेरभवनोपमे ॥
रेमे सुशीलया सार्द्धं स्थिरयौवनयुक्तया ॥ ३ ॥
गन्धर्वराजः काले च गङ्गातीरे मनोहरे ॥
पत्न्या सार्द्धमसूंस्त्यक्त्वा वैकुण्ठं च ययौ मुदा ॥ ४ ॥
शैवः शिवप्रसादेन पुत्रस्य विष्णुसेवया ॥
बभूव दासो वैकुण्ठे विष्णोः श्यामचतुर्भुजः ॥ ९ ॥
कृत्वा पित्रोश्च सत्कारं गन्धर्वश्चोपबर्हणः ॥</description>
    </item>
    
    <item>
      <title>०२१</title>
      <link>https://vishvAsa.github.io/purANam_vaiShNavam/brahma-vaivarta-purANam/01/021/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/021/</guid>
      <description>सौतिरुवाच ॥
बभूव काले बालश्च क्रमेण पञ्चहायनः ॥
जातिस्मरो ज्ञानयुक्तः पूर्वमन्त्रस्मृतः सदा ॥१ ॥
गीयते सततं कृष्णयशोनामगुणादिकम् ॥
क्षणं रोदिति नृत्येन पुलकाञ्चितविग्रहः ॥ २ ॥
कृष्णसम्बन्धिनीं गाथां शृणोति यत्र तत्र वै ॥
तत्सम्बन्धि पुराणं च तत्र तिष्ठति बालकः ॥ ३ ॥
धूलिधूसरसर्वाङ्गो धूलिनैवेद्यमीप्सितम् ॥
धूलिषु प्रतिमां कृत्वा धूलिना पूजयेद्धरिम् ॥ ४ ॥
पुत्रमाह्वयते माता प्रातराशाय चेन्मुने ॥
हरिं सम्पूजयामीति मातरं संवदेत्पुनः। ५ ॥
शौनक उवाच ॥
किं नाम बालकस्यास्य जन्मन्यत्र बभूव ह ॥</description>
    </item>
    
    <item>
      <title>०२२</title>
      <link>https://vishvAsa.github.io/purANam_vaiShNavam/brahma-vaivarta-purANam/01/022/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/022/</guid>
      <description>सौतिरुवाच ॥
कति कल्पान्तरेऽतीते स्रष्टुः सृष्टि विधौ पुनः ॥
मरीचिमिश्रैमुनिभिः सार्द्धं कण्ठाद्बभूव सः॥१॥
विधेर्नारदनाम्नश्च कण्ठदेशाद्बभूव सः ॥
नारदश्चेति विख्यातो मुनीन्दस्तेन हेतुना ॥ २ ॥
यः पुत्रश्चेतसो धातुर्बभूव मुनिपुङ्गवः ॥
तेन प्रचेता इति च नाम चक्रे पितामहः ॥ ३ ॥
बभूव धातुर्यः पुत्रः सहसा दक्षपार्श्वतः ॥
सर्वकर्माणि दक्षश्च तेन दक्षः प्रकीर्तितः ॥ ४ ॥
वेदेषु कर्दमः शब्दश्छायायां वर्त्तते स्फुटः ॥
बभूव कर्दमाद्वालः कर्दमस्तेन कीर्त्तितः ॥ ५ ॥
तेजोभेदे मरीचिश्च वेदेषु वर्त्तते स्फुटम् ॥</description>
    </item>
    
    <item>
      <title>०२३</title>
      <link>https://vishvAsa.github.io/purANam_vaiShNavam/brahma-vaivarta-purANam/01/023/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/023/</guid>
      <description>सौतिरुवाच ॥
स्रष्टा सृष्टिविधानेन नियोज्य सर्वबालकान् ॥
नारदं प्रेरयामास सृष्टिं कर्त्तुं च शौनक ॥ १ ॥
हितं सत्यं वेदसारं परिणामसुखावहम् ॥
उवाच नारदं ब्रह्मा वेदवेदाङ्गपारगम् ॥ २ ॥
ब्रह्मोवाच ॥
एहि वत्स कुलश्रेष्ठ नारद प्राणवल्लभ ॥
ज्ञानदीपशिखाज्ञानतिमिरक्षयकारक ॥ ३ ॥
पूर्वेषामपि वन्द्यानां जनकः परमो गुरुः ॥
विद्यादाता मन्त्रदाता द्वौ समौ च पितुः परौ ॥ ४ ॥
तवाहं जनकः पुत्र विद्यादाता च पालकः ॥
ममाज्ञया च मत्प्रीत्या कुरु दारपरिग्रहम् ॥ ५ ॥</description>
    </item>
    
    <item>
      <title>०२४</title>
      <link>https://vishvAsa.github.io/purANam_vaiShNavam/brahma-vaivarta-purANam/01/024/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/024/</guid>
      <description>श्रीब्रह्मोवाच ॥
त्वं गच्छ तपसे वत्स किं मे संसारकर्मणि ॥
अहं यास्यामि गोलोकं विज्ञातुं कृष्णमीश्वरम् ॥ १ ॥
सनकश्च सनन्दश्च तृतीयश्च सनातनः ॥
सनत्कुमारो नीरागश्चतुर्थः पुत्र एव च ॥ २ ॥
यती हंसी चारुणिश्च वोढुः पञ्चशिखस्तथा ॥
पुत्रास्तपस्विनः सर्वे किं मे संसारकर्मणि ॥ ३ ॥
वचस्करो मरीचिर्मे अङ्गिराश्च भृगुस्तथा ॥
रुचिरत्रिः कर्दमश्च प्रचेताश्च क्रतुर्मनुः ॥ ४ ॥
वसिष्ठो वशगः शश्वत्सर्वेषु च सुतेषु च ॥
अन्ये ऽविवेकिनोऽसाध्याः किं मे संसारकर्मणि ॥ ५ ॥</description>
    </item>
    
    <item>
      <title>०२५</title>
      <link>https://vishvAsa.github.io/purANam_vaiShNavam/brahma-vaivarta-purANam/01/025/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/025/</guid>
      <description>सौतिरुवाच ॥
क्षणेन विप्रप्रवरो मुदाऽन्वितो जगाम शम्भोः सदनं मनोहरम् ॥
ऊर्ध्वं ध्रुवाद्योजनलक्षमीप्सितं महार्हरत्नौघविनिर्मितं महत् ॥ १ ॥
निराश्रये योगबलेन शम्भुना धृतं विचित्रं विविधालयान्वितम् ॥
दृष्टं सुपुण्याशयसाधकैर्वरैर्मुनीन्द्रवर्यैः परिपूरितं शुभम् ॥ २ ॥
मयूखशून्यं रविचन्द्रयोर्मुने हुताशनैर्वेष्टितमेव केवलम् ॥
प्राकाररूपैरतिरिक्तवर्द्धितैरुच्चैरसङ्ख्याप्रमितैः शिखोज्ज्वलैः ॥ ३ ॥
पुरं वरं योजनलक्षविस्तृतं त्रिकोटिरत्नेन्द्रगृहान्वितं सदा ॥
विराजितं हीरकसारनिर्मितैश्चित्रैर्विचित्रैर्विविधैर्मनोहरैः ॥ ४ ॥
माणिक्यमुक्तामणिदर्पणैर्युतं नस्वप्नदृष्टं द्विज विश्वकर्मणः ॥
आकल्पमेकैः शिवसेवितैर्जनैर्निषेवितं सन्ततमेव शौनक ॥ ९ ॥
सिद्धैर्नियुक्तं शतकोटिलक्षैकैस्त्रिकोटिलक्षैश्च युतं स्वपार्षदैः ॥
युक्तं त्रिलक्षैर्विकटैश्च भैरवैः क्षेत्रैश्चतुर्लक्षशतैश्च वेष्टितम् ॥ ६ ॥</description>
    </item>
    
    <item>
      <title>०२६</title>
      <link>https://vishvAsa.github.io/purANam_vaiShNavam/brahma-vaivarta-purANam/01/026/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/026/</guid>
      <description>सौतिरुवाच ॥
हरिस्तोत्रं च कवचं मन्त्रं पूजाविधिं परम् ॥
हरं ययाचे देवर्षिर्ध्यानं च ज्ञानमेव च ॥ १ ॥
स्तोत्रं च कवचं मन्त्रं ध्यानं पूजाविधिं तथा ॥
तत्प्राक्तनीयज्ञानं च ददौ तस्मै महेश्वरः ॥ २ ॥
सर्वं प्राप्य मुनिश्रेष्ठः परिपूर्णमनोरथः ॥
उवाच प्रणतो भक्त्या गुरुं प्रणतवत्सलम् ॥ ३ ॥
नारद उवाच ॥
आह्निकं ब्राह्मणानां च वद वेदविदां वर ॥
स्वधर्मपालनं नित्यं यतो भवति नित्यशः ॥ ४ ॥
श्रीमहेश्वर उवाच ॥
ब्राह्मे मुहूर्ते चोत्थाय बह्मरन्धस्थपङ्कजे ॥</description>
    </item>
    
    <item>
      <title>०२७</title>
      <link>https://vishvAsa.github.io/purANam_vaiShNavam/brahma-vaivarta-purANam/01/027/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/027/</guid>
      <description>नारद उवाच ॥
भक्ष्यं किं वाऽप्यभक्ष्यं च द्विजानां गृहिणां प्रभो ॥
यतीनां वैष्णवानां च विधवाब्रह्मचारिणाम् ॥ १ ॥
किं कर्त्तव्यमकर्त्तव्यमभोग्यं भोग्यमेव वा ॥
सर्वं कथय सर्वज्ञ सर्वेशः सर्वकारणम् ॥ २ ॥
महेश्वर उवाच ॥
कश्चित्तपस्वी विप्रश्च निराहारी चिरं मुनिः ॥
कश्चित्समीरणाहारी फलाहारी च कश्चन ॥। ३ ॥
अन्नाहारी यथा काले गृही च गृहिणीयुतः ॥
येषामिच्छा च या ब्रह्मन्रुचीनां विविधा गतिः ॥ ४ ॥
हविष्यान्नं ब्राह्मणानां प्रशस्तं गृहिणां सदा ॥
नारायणोच्छिष्टमिष्टमभक्ष्यमनिवेदितम् ॥ ५ ॥</description>
    </item>
    
    <item>
      <title>०२८</title>
      <link>https://vishvAsa.github.io/purANam_vaiShNavam/brahma-vaivarta-purANam/01/028/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/028/</guid>
      <description>नारद उवाच ॥
श्रुतं सर्वं जगन्नाथ त्वत्प्रसादाज्जगद्गुरो ॥
भवान्ब्रह्मस्वरूपं च वद ब्रह्मनिरूपणम् ॥ १ ॥
प्रभो किं ब्रह्म साकारं किं निराकारमीश्वर ॥
किं तद्विशेषणं किं वाऽप्यविशेषणमेव च ॥२॥
किं वा दृश्यमदृश्यं वा लिप्तं देहिषु किं न वा ॥
किं वा तल्लक्षणं शास्त्रे वेदे वा किं निरूपितम् ॥ ३ ॥
ब्रह्मातिरिक्ता प्रकृतिः किं वा ब्रह्मस्वरूपिणी ॥
प्रकृतेर्लक्षणं किं वा सारभूतं श्रुतौ श्रुतम्॥४॥
प्राधान्यं तस्य सृष्टौ च द्वयोर्मध्ये वरं परम् ॥
विचार्य्य मनसा सर्वं सर्वज्ञ वद मां ध्रुवम् ॥५॥</description>
    </item>
    
    <item>
      <title>०२९</title>
      <link>https://vishvAsa.github.io/purANam_vaiShNavam/brahma-vaivarta-purANam/01/029/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/029/</guid>
      <description>सौतिरुवाच ॥
ददर्शाश्रममाश्चर्य्यं देवर्षिर्नारदस्तथा ॥
ऋषिर्नारायणस्यैव बदरीवनसंयुतम् ॥ १ ॥
नानावृक्षफलाकीर्णं पुंस्कोकिलरुतश्रुतम् ॥
शरभेन्द्रैः केसरीन्द्रैर्व्याघ्रौघैः परिवेष्टितम् ॥ २ ॥
ऋषीन्द्रस्य प्रभावेण हिंसाभयविवर्जितम् ॥
महारण्यमगम्यं च स्वर्गादपि मनोहरम् ॥ ३ ॥
सिद्धेन्द्राणां मुनीन्द्राणामाश्रमाणां त्रिकोटिभिः ॥
आवृतं चन्दनारण्यैः पारिजातवनान्वितम् ॥ ४ ॥
ददर्श तमृषीन्द्रं च सभामध्ये मनोहरम् ॥
रत्नसिंहासनस्थं च वसन्तं योगिनां गुरुम् ॥ ५ ॥
जपन्तं परमं ब्रह्म कृष्णमात्मानमीश्वरम् ॥
प्रणनाम च तं दृष्ट्वा ब्रह्मपुत्रश्च शौनक ॥ ६ ॥
उत्थाय सहसाऽऽलिङ्ग्य युयुजे परमाशिषम् ॥</description>
    </item>
    
    <item>
      <title>०३०</title>
      <link>https://vishvAsa.github.io/purANam_vaiShNavam/brahma-vaivarta-purANam/01/030/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/01/030/</guid>
      <description>श्रीनारायण उवाच ॥
लम्बोदरो हरिरुमापतिरीशशेषा ब्रह्मादयः सुरगणा मनवो मुनीन्द्राः ॥
वाणीशिवात्रिपथगा कमलादिकाश्च सञ्चिन्तयेद्भगवतश्चरणारविन्दम् ॥ १ ॥
संसारसागरमतीव गभीरघोरं दावाग्निसर्पपरिवेष्टितचेष्टिताङ्गम् ॥
संलङ्घ्य गन्तुमभिवाञ्छति यो हि दास्यं सञ्चिन्तयेद्भगवतश्चरणारविन्दम् ॥ २ ॥
गोवर्द्धनोद्धरणकीर्त्तिरतीव खिन्ना भूर्धारिता च दशनाग्रत एव चार्द्रा ॥
विश्वानि लोमविवरेषु बिभर्तुरादेः सञ्चिन्तयेद्भगवतश्चरणारविन्दम् ॥ ३ ॥
वेदाङ्गवेदमुखनिःसृतकीर्त्तिरंशैर्वेदाङ्गवेदजनकस्य हरेर्विधातुः॥
जन्मान्तकादिभयशोकविदीर्णदेहः सञ्चिन्तयेद्भगवतश्चरणारविन्दम् ॥४॥
गोपाङ्गनावदनपङ्कजषट्पदस्य रासेश्वरस्य रसिकारमणस्य पुंसः॥
वृन्दावने विहरतो व्रजवेषविष्णोः सञ्चिन्तयेद्भगवतश्चरणारविन्दम्॥५॥
चक्षुर्निमेषपतितो जगतां विधाता तत्कर्म वत्स कथितुं भुवि कः समर्थः॥
त्वं चापि नारद मुने परमादरेण सञ्चिन्तनं कुरु हरेश्चरणारविन्दम् ॥६ ॥</description>
    </item>
    
  </channel>
</rss>
