<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/brahma-vaivarta-purANam/03/</link>
    <description>Recent content in &#43;०३ on पुराणे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/purANam_vaiShNavam/brahma-vaivarta-purANam/03/index.xml" rel="self" type="application/rss+xml" />
    <item>
      <title>००१</title>
      <link>https://vishvAsa.github.io/purANam_vaiShNavam/brahma-vaivarta-purANam/03/001/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/001/</guid>
      <description>नारायणं नमस्कृत्य नरं चैव नरोत्तमम् ॥
देवीं सरस्वतीं व्यासं ततो जयमुदीरयेत् ॥ १ ॥
नारद उवाच ॥
श्रुतं प्रकृति खण्डं तदमृतार्णवमुत्तमम् ॥
सर्वोत्कृष्टमभीष्टं च मूढानां ज्ञानवर्दनम् ॥ २ ॥
अधुना श्रीगणेशस्य खण्डं श्रोतुमिहागतः ॥
तज्जन्म चरितं नॄणां सर्वमङ्गलमङ्गलम् ॥ ३ ॥
कथं जज्ञे सुरश्रेष्ठः पार्वत्या उदरे शुभे ॥
देवी केन प्रकारेण चालभत्तादृशं सुतम्॥ ॥ ४ ॥
स चांशः कस्य देवस्य कथं जन्म ललाभ सः ॥
अयोनिसम्भवः किं वा किं वाऽसौ योनिसम्भवः ॥ ५ ॥</description>
    </item>
    
    <item>
      <title>००२</title>
      <link>https://vishvAsa.github.io/purANam_vaiShNavam/brahma-vaivarta-purANam/03/002/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/002/</guid>
      <description>नारायण उवाच ॥
त्यक्त्वा रतिं महादेवो ददर्श पुरतः सुरान् ॥
पलायध्वमिति प्राह कृपया पार्वतीभयात्॥ ॥ १ ॥
देवाः पलायिता भीताः पार्वतीशापहेतुना ॥
सर्वब्रह्माण्डसंहर्त्ता चकम्पे पार्वतीभयात् ॥ २ ॥
तल्पादुत्थाय सा दुर्गा न च दृष्ट्वा पुरस्सुरान् ॥
समुत्थितं कोपवह्निं स्तम्भयामास देहतः ॥ ३ ॥
अद्यप्रभृति ते देवा व्यर्थवीर्य्या भवन्त्विति ॥
शशाप देवी तान्देवानतिरुष्टा बभूव ह ॥ ४ ॥
ततः शिवः शिवां दृष्ट्वा क्रोधसंरक्तलोचनाम् ॥
रुदन्तीं नम्रवदनां लिखन्तीं धरणीतलम् ॥ ५ ॥</description>
    </item>
    
    <item>
      <title>००३</title>
      <link>https://vishvAsa.github.io/purANam_vaiShNavam/brahma-vaivarta-purANam/03/003/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/003/</guid>
      <description>श्रीमहादेव उवाच ॥
शृणु पार्वति वक्ष्यामि तव भद्रं भविष्यति ॥
उपायतः कार्य्यसिद्धिर्भवत्येव जगत्त्रये ॥ १ ॥
सर्ववाञ्छितसिद्धेस्तु बीजरूपं सुमङ्गलम् ॥
मनसः प्रीतिजनकमुपायं कथयामि ते ॥२॥
हरेराराधनं कृत्वा व्रतं कुरु वरानने ॥
व्रतं च पुण्यकं नाम वर्षमेकं करिष्यसि॥३॥
महाकठोरबीजं च वाञ्छाकल्पतरुं परम् ॥
सुखदं पुण्यदं सारं पुत्रदं सर्वसौख्यदम् ॥४॥
नदीनां च यथा गङ्गा देवानां च हरिर्यथा ॥
वैष्णवानां यथाहं च देवीनां त्वं यथा प्रिये ॥५॥
वर्णानां च यथा विप्रस्तीर्थानां पुष्करं यथा ॥</description>
    </item>
    
    <item>
      <title>००४</title>
      <link>https://vishvAsa.github.io/purANam_vaiShNavam/brahma-vaivarta-purANam/03/004/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/004/</guid>
      <description>नारायण उवाच ॥
श्रुत्वा व्रतविधानं च दुर्गा संहृष्टमानसा ॥
सर्वं व्रतविधानं च सम्प्रष्टुमुपचक्रमे ॥ १ ॥
पार्वत्युवाच ॥
सर्वं व्रतविधानं मां वद वेदविदां वर ॥
हे नाथ करुणासिन्धो दीनबन्धो परात्पर ॥ २ ॥
कानि व्रतोपयुक्तानि द्रव्याणि च फलानि च ॥
सनियमं सभक्ष्यं च विधानं तत्फलं प्रभो॥३॥
देहि मह्यं विनीतायै नियुक्तं सत्पुरोहितम्॥
पुष्पोपहारान्विप्रांश्च द्रव्याहरणकिङ्करान् ॥ ४ ॥
अन्यानि चोपयुक्तानि मयाऽज्ञातानि यानि च ॥
सन्नियोजय तत्सर्वं स्त्रीणां स्वामी च सर्वदः ॥ ९ ॥</description>
    </item>
    
    <item>
      <title>००५</title>
      <link>https://vishvAsa.github.io/purANam_vaiShNavam/brahma-vaivarta-purANam/03/005/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/005/</guid>
      <description>नारायण उवाच ॥
श्रुत्वा व्रतविधाने च दुर्गा संहृष्टमानसा ॥
पुनः पप्रच्छ कान्तं सा दिव्यां व्रतकथां शुभाम् ॥ १ ॥
श्रीपार्वत्युवाच ॥
किमद्भुतं व्रतं नाथ विधानफलमस्य च ॥
अधिकां तत्कथां ब्रूहि व्रतं केन प्रकाशितम् ॥ २ ॥
अथ पुण्यकव्रतकथा ॥
श्रीमहादेव उवाच ॥
शतरूपा मनोः पत्नी पुत्रदुःखेन दुःखिता ॥
ब्रह्मणः स्थानमागत्य सा ब्रह्माणमुवाच ह ॥ ३ ॥
शतरूपोवाच ॥
ब्रह्मन्केन प्रकारेण वन्ध्यायाश्च सुतो भवेत् ॥
तन्मे ब्रूहि जगद्धातः सृष्टिकारणकारण ॥ ४ ॥</description>
    </item>
    
    <item>
      <title>००६</title>
      <link>https://vishvAsa.github.io/purANam_vaiShNavam/brahma-vaivarta-purANam/03/006/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/006/</guid>
      <description>शौनक उवाच ॥
नारायणवचः श्रुत्वा नारदो हृष्टमानसः ॥
किं पप्रच्छ पुनः साधो तन्मे ब्रूहि तपोधन ॥ १ ॥
सूत उवाच ॥
नारायणवचः श्रुत्वा नारदो हृष्टमानसः ॥
व्रतारम्भविधानं च सम्प्रष्टुमुपचक्रमे ॥ ॥ २ ॥
नारद उवाच ॥
कृतं केन प्रकारेण व्रतमेतच्छुभावहम्॥
तन्मे ब्रूहि मुनिश्रेष्ठ पार्वत्या भर्तुराज्ञया ॥३॥
ललाभ जन्म भूतेशः कृते सुव्रतया व्रते ॥
ब्रह्मन्केन प्रकारेण तन्नः शंसितुमर्हसि ॥ ४ ॥
नारायण उवाच॥
कथयित्वा कथां दिव्यां विधानं च व्रतस्य च ॥</description>
    </item>
    
    <item>
      <title>००७</title>
      <link>https://vishvAsa.github.io/purANam_vaiShNavam/brahma-vaivarta-purANam/03/007/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/007/</guid>
      <description>नारायण उवाच ॥
हरेराज्ञां समादाय हरः संहृष्टमानसः ॥
उवाच पार्वतीं प्रीत्या हरिसंलापमङ्गलम् ॥ १ ॥
शिवाज्ञां च समादाय शिवा संहृष्टमानसा ॥
वाद्यं च वादयामास मङ्गलं मगलव्रते ॥ २ ॥
सुस्नाता सुदती शुद्धा बिभ्रती धौतवाससी ॥
संस्थाप्य रत्नकलशं शुक्लधान्योपरि स्थिरम् ॥ ३ ॥
आम्रपल्लवसंयुक्तं फलाक्षतसुशोभितम् ॥
चन्दनागुरुकस्तूरीकुङ्कुमेन विराजितम् ॥ ४ ॥
रत्नासनस्था रत्नाढ्या रत्नोद्भवसुता सती ॥
रत्नसिंहासनस्थांश्च सम्पूज्य मुनिपुङ्गवान् ॥ ५ ॥
रत्नसिंहासनस्थं च सम्पूज्य सुपुरोहितम् ॥
चन्दनागुरुकस्तूरीरत्नभूषणभूषितम् ॥ ६ ॥</description>
    </item>
    
    <item>
      <title>००८</title>
      <link>https://vishvAsa.github.io/purANam_vaiShNavam/brahma-vaivarta-purANam/03/008/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/008/</guid>
      <description>नारायण उवाच ॥
पार्वत्याः स्तवनं श्रुत्वा श्रीकृष्णः करुणानिधिः ॥
स्वरूपं दर्शयामास सर्वादृश्यं सुदुर्लभम् ॥ १ ॥
स्तुत्वा देवी व्रतपरा कृष्णसंलग्नमानसा ॥
ददर्श तेजसां मध्ये स्वरूपं सर्वमोहनम् ॥ २ ॥
सद्रत्नसाररचिते हीरकेण परिष्कृते ॥
युक्ते माणिक्यमालाभी रत्नपूर्णे मनोरमे ॥ ३ ॥
पीतांशुकं वह्निशुद्धं वरं वंशकरं परम् ॥
वनमालागलं श्यामं रत्नभूषणभूषितम् ॥ ४ ॥
किशोरवयसं चित्रवेषं वै चन्दनाङ्कितम् ॥
चारुस्मितास्यमीड्यं तच्छारदेन्दुविनिन्दकम् ॥ ९ ॥
मालतीमाल्यसंयुक्तं केकिपिच्छावचूडकम् ॥
गोपाङ्गनापरिवृतं राधावक्षस्थलोज्ज्वलम् ॥ ६ ॥</description>
    </item>
    
    <item>
      <title>००९</title>
      <link>https://vishvAsa.github.io/purANam_vaiShNavam/brahma-vaivarta-purANam/03/009/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/009/</guid>
      <description>नारायण उवाच ॥
हरौ तिरोहिते शर्वाणी दुर्गा शङ्करस्तदा ॥
ब्राह्मणान्वेषणं कृत्वा बभ्राम परितो मुने ॥ १ ॥
पार्वत्युवाच ॥
अये विप्रेन्द्रातिवृद्ध क्व गतोऽसि क्षुधाऽऽतुरः ॥
हे तात दर्शनं देहि प्राणान्वै रक्ष मे विभो ॥ २ ॥
शिव शीघ्रं समुत्तिष्ठ ब्राह्मणान्वेषणं कुरु ॥
क्षणमुन्मनसोरेष गतः प्रत्यक्षमावयोः ॥ ३ ॥
अगृहीत्वा गृहात्पूजां गृहिणोऽतिथिरीश्वर ॥
यदि याति क्षुधाऽऽर्त्तश्च तस्य किं जीवनं वृथा ॥ ४ ॥
पितरस्तन्न गृह्णन्ति पिण्डदानं च तर्पणम् ॥
तस्याहुतिं न गृह्णाति वह्निः पुष्पं जलं सुराः ॥ ५ ॥</description>
    </item>
    
    <item>
      <title>०१०</title>
      <link>https://vishvAsa.github.io/purANam_vaiShNavam/brahma-vaivarta-purANam/03/010/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/010/</guid>
      <description>नारायण उवाच ॥
तौ दम्पती बहिर्गत्वा पुत्रमङ्गलहेतवे॥
विविधानि च रत्नानि द्विजेभ्यो ददतुर्मुदा ॥ १ ॥
बन्दिभ्यो भिक्षुकेभ्यश्च दानानि विविधानि च ॥
नानाविधानि वाद्यानि वादयामास शङ्करः ॥ २ ॥
हिमालयश्च रत्नानां ददौ लक्षं द्विजातये ॥
सहस्रं च गजेन्द्राणामश्वानां च त्रिलक्षकम् ॥ ३ ॥
दशलक्षं गवां चैव पञ्चलक्षं सुवर्णकम् ॥
मुक्तामाणिक्यरत्नानि मणिश्रेष्ठानि यानि च ॥ ४ ॥
अन्यान्यपि च दानानि वस्त्राण्याभरणानि च ॥
सर्वाण्यमूल्यरत्नानि क्षीरोदोत्पत्तिकानि च ॥ ५ ॥
ब्राह्मणेभ्यो ददौ विष्णुः कौस्तुभं कौतुकान्वितः ॥</description>
    </item>
    
    <item>
      <title>०११</title>
      <link>https://vishvAsa.github.io/purANam_vaiShNavam/brahma-vaivarta-purANam/03/011/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/011/</guid>
      <description>नारायण उवाच ॥
हरिस्तमाशिषं कृत्वा रत्नसिंहासने वरे ॥
देवैश्च मुनिभिः सार्द्धमवसत्तत्र संसदि ॥ १ ॥
दक्षिणे शङ्करस्तस्य वामे ब्रह्मा प्रजापतिः ॥
पुरतो जगतां साक्षी धर्मो धर्मवतां वरः ॥ २ ॥
तथा धर्मसमीपे च सूर्य्यः शक्रः कलानिधिः ॥
देवाश्च मुनयो ब्रह्मन्नूषुः शैलाः सुखासने ॥ ३ ॥
ननर्त्त नर्त्तकश्रेणी जगुर्गन्धर्व किन्नराः ॥
श्रुतिसारं श्रुतिसुखं तुष्टुवुः श्रुतयो हरिम् ॥ ४ ॥
एतस्मिन्नन्तरे तत्र द्रष्टुं शङ्करनन्दनम् ॥
आजगाम महायोगी सूर्यपुत्रः शनैश्चरः ॥ ५ ॥</description>
    </item>
    
    <item>
      <title>०१२</title>
      <link>https://vishvAsa.github.io/purANam_vaiShNavam/brahma-vaivarta-purANam/03/012/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/012/</guid>
      <description>नारायण उवाच ॥
दुर्गा तद्वचनं श्रुत्वा सस्मार हरिमीश्वरम् ॥
ईश्वरेच्छावशीभूतं जगदेवेत्युवाच ह॥१॥
सा च देवी दैववशा शनिं प्रोवाच कौतुकात्॥
पश्य मां मच्छिशुमिति निषेकः केन वार्य्यते॥२॥
पार्वत्या वचनं श्रुत्वा शनिर्मेने हृदा स्वयम् ॥
पश्यामि किं न पश्यामि पार्वतीसुतमित्यहो ॥
यदि बालो मया दृष्टस्तस्य विघ्नो भवेद्ध्रुवम्॥३॥
अन्यथा सुप्रशस्तं च पुरतः स्वात्मरक्षणम् ॥
इत्येवमुक्त्वा धर्मिष्ठो धर्मं कृत्वा तु साक्षिणम्॥
बालं द्रष्टुं मनश्चक्रे न तु तन्मातरं शनिः॥४॥
विषण्णमानसः पूर्वं शुष्ककण्ठौष्ठतालुकः॥
सव्यलोचनकोणेन ददर्श च शिशोर्मुखम् ॥५॥</description>
    </item>
    
    <item>
      <title>०१३</title>
      <link>https://vishvAsa.github.io/purANam_vaiShNavam/brahma-vaivarta-purANam/03/013/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/013/</guid>
      <description>नारायण उवाच ॥
अथ विष्णुः शुभे काले देवैश्च मुनिभिः सह ॥
पूजयामास तं बालमुपहारैरनुत्तमैः ॥ १ ॥
सर्वाग्रे तव पूजा च मया दत्ता सुरोत्तम ॥
सर्वपूज्यश्च योगीन्द्रो भव वत्सेत्युवाच तम् ॥ २ ॥
वनमालां ददौ तस्मै ब्रह्मज्ञानं च मुक्तिदम् ॥
सर्वसिद्धिं प्रदायैव चकारात्मसमं हरिः ॥ ३ ॥
ददौ द्रव्याणि चारूणि चोपचारांश्च षोडश ॥
नामभिः स्तवनं चक्रे मुनिभिश्च समं सुरैः ॥ ४ ॥
विघ्नेशश्च गणेशश्च हेरम्बश्च गजाननः ॥
लम्बोदरश्चैकदन्तः शूर्पकर्णो विनायकः ॥ ५ ॥</description>
    </item>
    
    <item>
      <title>०१४</title>
      <link>https://vishvAsa.github.io/purANam_vaiShNavam/brahma-vaivarta-purANam/03/014/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/014/</guid>
      <description>नारायण उवाच ॥
देवास्तस्यां सभायां च सर्वे संहृष्टमानसाः ॥
गन्धर्वा मुनयः शैलाः पश्यन्तः सुमहोत्सवम्॥ ॥ १ ॥
एतस्मिन्नन्तरे दुर्गा स्मेराननसरोरुहा ॥
उवाच विष्णुं प्रणता देवेशं तत्र संसदि ॥२॥
पार्वत्युवाच ॥
त्वं पाता सर्वजगतां नाथ नाहं जगद्बहिः ॥
कथं मत्स्वामिनो वीर्य्यममोघं रक्षितं प्रभो ॥ ३ ॥
रतिभङ्गे कृते देवैर्ब्रह्मणा प्रेरितैस्त्वया ॥
भूमौ निपतितं वीर्यं केन देवेन वै हृतम् ॥ ४ ॥
सर्वे देवास्त्वत्पुरतस्तदन्विष्यन्तु सादरम् ॥
अराजकं कथमिदं तिष्ठति त्वयि राजनि ॥ ५ ॥</description>
    </item>
    
    <item>
      <title>०१५</title>
      <link>https://vishvAsa.github.io/purANam_vaiShNavam/brahma-vaivarta-purANam/03/015/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/015/</guid>
      <description>नारायण उवाच ॥
पुत्रस्य वार्त्तां सम्प्राप्य पार्वत्या सह शङ्करः ॥
प्रेरितो विष्णुना देवैर्मुनिभिः पर्वतैर्मुने ॥ १ ॥
दूतान्प्रस्थापयामास महाबलपराक्रमान् ॥
वीरभद्रं विशालाक्षं शङ्कुकर्णं कबन्धकम् ॥ २ ॥
नन्दीश्वरं महाकालं वज्रदन्तं भगन्दरम् ॥
गोधामुखं दधिमुखं ज्वलदग्निशिखोपमम् ॥ ३ ॥
लक्षं च क्षेत्रपालानां भूतानां च त्रिलक्षकम् ॥
वेतालानां चतुर्लक्षं यक्षाणां पञ्चलक्षकम् ॥ ४ ॥
कूष्माण्डानां चतुर्लक्षं त्रिलक्षं ब्रह्मराक्षसान् ॥
डाकिनीनां चतुर्लक्षं योगिनीनां त्रिलक्षकम् ॥ ५ ॥
रुद्रांश्च भैरवांश्चैव शिवतुल्यपराक्रमान् ॥
अन्यांश्च विकृताकारानसङ्ख्यानपि नारद ॥ ६ ॥</description>
    </item>
    
    <item>
      <title>०१६</title>
      <link>https://vishvAsa.github.io/purANam_vaiShNavam/brahma-vaivarta-purANam/03/016/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/016/</guid>
      <description>नारायण उवाच ॥
इत्येवमुक्त्वा तं शीघ्रं बोधयित्वा च कृत्तिकाः ॥
उवाच किञ्चिद्युक्तं च वचनं शङ्करात्मजः ॥ १ ॥
कार्तिकेय उवाच ॥
यास्यामि शङ्करस्थानं द्रक्ष्यामि सुरसञ्चयम् ॥
मातरं बन्धुवर्गांश्चाप्याज्ञां मे दत्त मातरः ॥ २ ॥
दैवाधीनं जगत्सर्वं जन्म कर्म शुभावहम् ॥
संयोगश्च वियोगश्च न च दैवात्परं बलम् ॥ ३ ॥
कृष्णायत्तं च तद्दैवं स च दैवात्परस्ततः ॥
भजन्ति सततं सन्तः परमात्मानमीश्वरम् ॥ ४ ॥
दैवं वर्द्धयितुं शक्तः क्षयं कर्त्तुं स्वलीलया ॥</description>
    </item>
    
    <item>
      <title>०१७</title>
      <link>https://vishvAsa.github.io/purANam_vaiShNavam/brahma-vaivarta-purANam/03/017/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/017/</guid>
      <description>नारायण उवाच ॥
अथ विष्णुर्जगत्कान्तो हृष्टः कृत्वा शुभक्षणम् ॥
रत्नसिंहासने रम्ये वासयामास षण्मुखम् ॥१॥
नानाविधानि वाद्यानि कांस्यतालादिकानि च ॥
नानाविधानि यन्त्राणि वादयामास कौतुकात् ॥ २ ॥
वेदमन्त्राभिषिक्तैश्च सर्वर्तीर्थोदपूर्णकैः ॥
सद्रत्नकुम्भशतकैः स्नापयामास तं मुदा ॥ ३ ॥
सद्रत्नसारखचितं किरीटं मङ्गलाङ्गदे ॥
अमूल्यरत्नखचितं भूषणानि बहूनि च ॥ ४ ॥
वह्निशुद्धांशुके दिव्ये क्षीरोदार्णवसम्भवम् ॥
कौस्तुभं वनमालां च तस्मै चक्रं ददौ मुदा ॥ ५ ॥
ब्रह्मा ददौ यज्ञसूत्रं वेदा वै वेदमातरम् ॥
सन्ध्यामन्त्रं कृष्णमन्त्रं स्तोत्रं च कवचं हरेः ॥ ६ ॥</description>
    </item>
    
    <item>
      <title>०१८</title>
      <link>https://vishvAsa.github.io/purANam_vaiShNavam/brahma-vaivarta-purANam/03/018/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/018/</guid>
      <description>नारद उवाच ॥
नारायण महाभाग वेदवेदाङ्गपारग ॥
पृच्छामि त्वामहं किञ्चिदतिसन्देहवान्यतः ॥ १ ॥
सुतस्य त्रिदशेशस्य शङ्करस्य महात्मनः ॥
विघ्ननिघ्नस्य यद्विघ्नमीश्वरस्य कथं प्रभो ॥२॥
परिपूर्णतमः श्रीमान्परमात्मा परात्परः ॥
गोलोकनाथः स्वांशेन पार्वतीतनयः स्वयम्॥३॥
अहो भगवतस्तस्य मस्तकच्छेदनं विभो ॥
ग्रहदृष्ट्या ग्रहेशस्य कथं मे वक्तुमर्हसि ॥ ४ ॥
नारायण उवाच ॥
सावधानं शृणु ब्रह्मन्नितिहासं पुरातनम् ॥
विघ्नेशस्य बभूवेदं विघ्नं येन च नारद ॥ ५॥
एकदा शङ्करः सूर्य्यं जघान परमष्टधा ॥
सुमालिमालिहन्तारं शूलेन बहुवत्सलः ॥ ६ ॥</description>
    </item>
    
    <item>
      <title>०१९</title>
      <link>https://vishvAsa.github.io/purANam_vaiShNavam/brahma-vaivarta-purANam/03/019/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/019/</guid>
      <description>नारद उवाच ॥
किं स्तोत्रं कवचं नाथ ब्रह्मणा लोकसाक्षिणा ॥
दानवाभ्यां पुरा दत्तं सूर्यस्य परमात्मनः ॥ १ ॥
किं वा पूजाविधानं वा किं मन्त्रं व्याधिनाशनम् ॥
सर्वं चास्य महाभाग तन्मे त्वं वक्तुमर्हसि ॥२॥
सूत उवाच ॥
नारदस्य वचः श्रुत्वा भगवान्करुणानिधिः॥
स्तोत्रं च कवचं मन्त्रमूचे तत्पूजनक्रमम् ॥३॥
नारायण उवाच॥
शृणु नारद वक्ष्यामि सूर्य्यपूजाविधेः क्रमम्॥
स्तोत्रं च कवचं सर्वं पापव्याधिविमोचकम् ॥ ४ ॥
सुमालिमालिनौ दैत्यौ व्याधिग्रस्तौ बभूवतुः ॥
विधिं सस्मरतुः स्तोतुं शिवमन्त्रप्रदायकम् ॥ ९ ॥</description>
    </item>
    
    <item>
      <title>०२०</title>
      <link>https://vishvAsa.github.io/purANam_vaiShNavam/brahma-vaivarta-purANam/03/020/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/020/</guid>
      <description>नारद उवाच ॥
हरेरंशसमुत्पन्नो हरितुल्यो भवान्धिया ॥
तेजसा विक्रमेणैव मत्प्रश्नं श्रोतुमर्हसि ॥१॥
विघ्ननिघ्नस्य यद्विघ्नं श्रुतं तत्परमाद्भुतम् ॥
तद्विघ्नकारणं चैव विश्वकारणवक्त्रतः ॥ २ ॥
अधुना श्रोतुमिच्छामि परं सन्देहभञ्जनम् ॥
त्रैलोक्यनाथतनये गजास्यायोजनार्थकम् ॥ ३ ॥
स्थितेष्वन्येषु बहुषु जन्तुष्वब्जभुवः पते ॥
सुप्राणिनां सुरूपेषु नानारूपेषु रूपिणाम् ॥ ४ ॥
श्रीनारायण उवाच ॥
गजास्ययोजनायाश्च कारणं शृणु नारद ॥
गोप्यं सर्वपुराणेषु वेदेषु च सुदुर्लभम्॥५॥
तारणं सर्वदुःखानां कारणं सर्वसम्पदाम् ॥
हारणं विपदां चैव रहस्यं पापमोचनम् ॥ ६ ॥</description>
    </item>
    
    <item>
      <title>०२१</title>
      <link>https://vishvAsa.github.io/purANam_vaiShNavam/brahma-vaivarta-purANam/03/021/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/021/</guid>
      <description>नारद उवाच ॥
ते देवा ब्रह्मशापेन निःश्रीका केन वा प्रभो ॥
बभूवुस्तद्रहस्यं च गोपनीयं सुदुर्लभम् ॥ १ ॥
कथं वा प्रापुरेते तां कमलां जगतां प्रसूम् ॥
किं चकार महेन्द्रश्च तद्भवान्वक्तुमर्हति ॥ २ ॥
नारायण उवाच ॥
गजेन्द्रेण पराभूतो रम्भया च सुमन्दधीः ॥
भ्रष्टश्रीर्दैन्ययुक्तश्च स जगामामरावतीम् ॥ ॥ ३ ॥
तां ददर्श निरानन्दो निरानन्दां पुरीं मुने ॥
दैन्यग्रस्तां बन्धुहीनां वैरिवर्गैः समाकुलाम् ॥ ४ ॥
इति श्रुत्वा दूतमुखाज्जगाम गुरुमन्दिरम् ॥
तेन देवगणैः सार्द्धं जगाम ब्रह्मणः सभाम् ॥ ५ ॥</description>
    </item>
    
    <item>
      <title>०२२</title>
      <link>https://vishvAsa.github.io/purANam_vaiShNavam/brahma-vaivarta-purANam/03/022/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/022/</guid>
      <description>नारद उवाच ॥
आविर्भूय हरिस्तस्मै किं स्तोत्रं कवचं ददौ ॥
महालक्ष्म्याश्च लक्ष्मीशस्तन्मे ब्रूहि तपोधन ॥ १ ॥
नारायण उवाच॥
पुष्करे च तपस्तप्त्वा विरराम सुरेश्वरः ॥
आविर्बभूव तत्रैव क्लिष्टं दृष्ट्वा हरिः स्वयम् ॥२॥
तमुवाच हृषीकेशो वरं वृणु यथेप्सितम् ॥
स च वव्रे वरं लक्ष्मीमीशस्तस्मै ददौ मुदा ॥ ३ ॥
वरं दत्त्वा हृषीकेशः प्रवक्तुमुपचक्रमे ॥
हितं सत्यं च सारं च परिणामसुखावहम् ॥ ४ ॥
श्रीमधुसूदन उवाच ॥
गृहाण कवचं शक्र सर्वदुःखविनाशनम् ॥</description>
    </item>
    
    <item>
      <title>०२३</title>
      <link>https://vishvAsa.github.io/purANam_vaiShNavam/brahma-vaivarta-purANam/03/023/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/023/</guid>
      <description>नारायण उवाच ॥
इन्द्रश्च गुरुणा सार्द्धं सुरैस्संहृष्टमानसः ॥
जगाम शीघ्रं पद्मायै तीरं क्षीरपयोनिधेः ॥
कवचं च गले बद्ध्वा सद्रत्नगुटिकान्वितम् ॥
मनसा स्तवनं दिव्यं स्मारं स्मरं पुनःपुनः।१॥
ते सर्वे भक्तियुक्ताश्च तुष्टुवुः कमलालयाम् ॥
साश्रुनेत्राश्च दीनाश्च भक्तिनम्रात्मकन्धराः ॥ २॥
सा तेषां स्तवनं श्रुत्वा सद्यः साक्षाद्बभूव ह ॥
सहस्रदलपद्मस्था शतचन्द्रसमप्रभा ॥ ३ ॥
जगद्व्याप्तं सुप्रभया जगन्मात्रं यया मुने ॥
तानुवाच जगद्धात्री हितं सारं यथोचितम् ॥ ४ ॥
श्री महालक्ष्मीरुवाच॥
वत्सा नेच्छामि वो गेहान्गन्तुं नैवं क्षमाऽधुना ॥</description>
    </item>
    
    <item>
      <title>०२४</title>
      <link>https://vishvAsa.github.io/purANam_vaiShNavam/brahma-vaivarta-purANam/03/024/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/024/</guid>
      <description>नारद उवाच ॥
नारायण महाभाग हरेरंशसमुद्भव ॥
सर्वं श्रुतं त्वत्प्रसादाद्गणेशचरितं शुभम् ॥१॥
दन्तद्वययुतं वक्त्रं गजराजस्य बालके ॥
विष्णुना योजितं ब्रह्मन्नेकदन्तः कथं शिशुः ॥२॥
कुतो गतोऽस्य दन्तोऽन्यस्तद्भवान्वक्तुमर्हति ॥
सर्वेश्वरस्त्वं सर्वज्ञः कृपावान्भक्तवत्सलः ॥ ३ ॥
सूत उवाच ॥
नारदस्य वचः श्रुत्वा स्मेरानन सरोरुहः ॥
एकदन्तस्य चरितं प्रवक्तुमुपचक्रमे ॥ ४ ॥
नारायण उवाच ॥
शृणु नारद वक्ष्येऽहमितिहासं पुरातनम् ॥
एकदन्तस्य चरितं सर्वमङ्गलमङ्गलम् ॥ ५ ॥
एकदा कार्त्तवीर्य्यश्च जगाम मृगयां मुने ॥
मृगान्निहत्य बहुलान्परिश्रान्तो बभूव सः ॥ ६ ॥</description>
    </item>
    
    <item>
      <title>०२५</title>
      <link>https://vishvAsa.github.io/purANam_vaiShNavam/brahma-vaivarta-purANam/03/025/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/025/</guid>
      <description>नारायण उवाच ॥
हरिं स्मरन्कार्तवीर्य्यो हृदयेन विदूयता ॥
दूतं प्रस्थापयामास कुपितो मुनिसन्निधिम् ॥ १ ॥
युद्धं देहि मुनिश्रेष्ठ किं वा धेनुं च वाञ्छिताम् ॥
मह्यं भृत्यायातिथये सुविचार्य्य यथोचितम् ॥२॥
दूतस्य वचनं श्रुत्वा जहास मुनिपुङ्गवः ॥
हितं सत्यं नीतिसारं सर्वं दूतमुवाच ह ॥ ३ ॥
मुनिरुवाच ॥ दृष्टो नृपो निराहारः समानीतो मया गृहम् ॥
विविधं च यथाशक्त्या भोजितश्च यथोचितम् ॥४ ॥
कपिलां याचते राजा मम प्राणाधिकां प्रियाम्॥
तां दातुमक्षमो दूत युद्धं दास्यामि निश्चितम् ॥ ५ ॥</description>
    </item>
    
    <item>
      <title>०२६</title>
      <link>https://vishvAsa.github.io/purANam_vaiShNavam/brahma-vaivarta-purANam/03/026/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/026/</guid>
      <description>नारायण उवाच ॥
हरिं स्मरन्मुनिश्रेष्ठो वाक्यं श्रुत्वा च भूभृतः ॥
हितं सत्यं नीतिसारं प्रवक्तुसुपचक्रमे ॥ १ ॥
मुनिरुवाच ॥
गृहं गच्छ महाभाग रक्ष धर्मं सनातनम् ॥
सर्वसम्पत्स्थिरा शश्वत्स्थिते धर्मे सुनिश्चितम्॥२॥
त्वां च दृष्ट्वा निराहारं समानीय गृहं नृप॥
तव पूजामकरवं यथाशक्ति विधानतः॥।
साम्प्रतं मूर्छितं दृष्ट्वा पादरेणुं शुभाशिषम् ॥
अददां चेतयाञ्चक्रे वक्तुमेवोचितं न च ॥ ४ ॥
नृपस्तद्वचनं श्रुत्वा प्रणम्य मुनिपुङ्गवम् ॥
रथमन्यं त्वारुरोह युद्धं देहीत्युवाच ह ॥५॥
मुनिः कृत्वा च सन्नाहं तं योद्धुमुपचक्रमे ॥</description>
    </item>
    
    <item>
      <title>०२७</title>
      <link>https://vishvAsa.github.io/purANam_vaiShNavam/brahma-vaivarta-purANam/03/027/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/027/</guid>
      <description>नारायण उवाच ॥
हरिं स्मृत्वा गृहं गत्वा राजा विस्मितमानसः ॥
आजगाम महारण्ये जमदग्न्याश्रमं पुनः ॥ १ ॥
रथानां च चतुर्लक्षं रथिनां दशलक्षकम् ॥
अश्वेन्द्राणां गजेन्द्राणां पदा तीनामसङ्ख्यकम् ॥२॥
राजेन्द्राणां सहस्रं च महाबलपराक्रमम् ॥
महासमृद्धियुक्तश्च त्रैलोक्यं जेतुमीश्वरः ॥३॥
सर्वतो वेष्टयामास जमदग्न्याश्रमं मुदा ॥
रथस्थो वर्मयुक्तश्च कार्त्तवीर्य्यार्जुनः स्वयम् ॥ ४ ॥
सैन्यशब्दैर्वाद्यशब्दैर्महाकोलाहलैर्मुने ॥
जमदग्न्याश्रमस्थाश्च मूर्च्छामापुर्भयेन च ॥ ५ ॥
कुटीं प्रविश्य बलवान्गृहीत्वा कपिलां शुभाम् ॥
पुरं गन्तुं मनश्चक्रे दुर्बुद्धिरसदाश्रयः ॥ ६ ॥</description>
    </item>
    
    <item>
      <title>०२८</title>
      <link>https://vishvAsa.github.io/purANam_vaiShNavam/brahma-vaivarta-purANam/03/028/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/028/</guid>
      <description>रेणुकोवाच ॥
ब्रह्मन्ननुगमिष्यामि प्राणनाथस्य साम्प्रतम् ।
ऋतोश्चतुर्थदिवसे मृतोऽयं चाद्य मानदः ॥ १ ॥
कर्त्तव्या का व्यवस्थाऽत्र वद वेदविदां वर॥
त्वमागतो मे सहसा पुण्येन कतिजन्मनाम् ॥२॥
भृगुरुवाच ॥ अहो पुण्यवतो भर्तुरनुगच्छ महासति ॥
चतुर्थदिवसं शुद्धं स्वामिनः सर्वकर्मसु ॥ ३ ॥
शुद्धा भर्त्तुश्चतुर्थेऽह्नि न शुद्धा दैवपित्र्ययोः ॥
दैवे कर्मणि पित्र्ये च पञ्चमेऽह्नि विशुद्ध्यति ॥ ४ ॥
व्यालग्राही यथा व्यालं बिलादुद्धरते बलात् ॥
तद्वत्स्वामिनमादाय साध्वी स्वर्गं प्रयाति च ॥५॥
मोदते स्वामिना तत्र यावदिन्द्राश्चतुर्दश ॥</description>
    </item>
    
    <item>
      <title>०२९</title>
      <link>https://vishvAsa.github.io/purANam_vaiShNavam/brahma-vaivarta-purANam/03/029/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/029/</guid>
      <description>नारायण उवाच ॥
ब्रह्मणो वचनं श्रुत्वा प्रणम्य च जगद्गुरुम्॥
स्फीतस्तस्माद्वरं प्राप्य शिवलोकं जगाम सः ॥ १ ॥
लक्षयोजनमूर्ध्वं च ब्रह्मलोकाद्विलक्षणम् ॥
अनिर्वाच्यसुशोभाढ्यं वाय्वाधारं मनोहरम् ॥ २ ॥
वैकुण्ठं दक्षिणे यस्य गौरीलोकश्च वामतः ॥
यदधो धुवलोकश्च सर्वलोकात्परः स्मृतः ॥ ३ ॥
तेषामूर्ध्वं च गोलोकः पञ्चाशत्कोटियोजनः ॥
अत ऊर्ध्वं न लोकश्च सर्वोपरि च स स्मृतः ॥ ४ ॥
मनोयायी स योगीन्द्रः शिवलोकं ददर्श ह ॥
उपमानोपमेयाभ्यां रहितं महदद्भुतम् ॥५॥
योगीन्द्राणां वरेण्यैश्च सिद्धविद्याविशारदैः॥</description>
    </item>
    
    <item>
      <title>०३०</title>
      <link>https://vishvAsa.github.io/purANam_vaiShNavam/brahma-vaivarta-purANam/03/030/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/030/</guid>
      <description>शङ्कर उवाच ॥
कस्त्वं वटो कस्य पुत्रः क्व वासः स्तवनं कथम् ॥
किं वा तेऽहं करिष्यामि वाञ्छितं वद साम्प्रतम् ॥ १ ॥
पार्वत्युवाच ॥
शोकाकुलं त्वां पश्यामि विमनस्कं सुविस्मितम् ॥
वयसाऽतिशिशुं शान्तं गुणेन गुणिनां वरम्॥२।]
भृगुरुवाच ॥
जमदग्निसुतोऽहं च भृगुवंशसमुद्भवः॥
रेणुकाऽम्बा मे परशुरामोऽहं नामतः प्रभो ॥३॥
क्रीणीहि मां दयासिन्धो विद्यापण्येन किङ्करम् ॥
त्वामीशः शरणापन्नं रक्ष मां दीनवत्सल ॥ ४ ॥
मृगयामागतं भूपं पिता मे चोपवासिनम्॥
चकारातिथ्यमानीय कपिलादत्तवस्तुना ॥ ५ ॥</description>
    </item>
    
    <item>
      <title>०३१</title>
      <link>https://vishvAsa.github.io/purANam_vaiShNavam/brahma-vaivarta-purANam/03/031/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/031/</guid>
      <description>नारद उवाच॥
भगवञ्छ्रोतुमिच्छामि किं मन्त्रं भगवान्हरः ॥
कृपयाऽदात्परशुरामाय स्तोत्रं च वर्म च ॥ १॥
को वाऽस्य मन्त्रस्याराध्यः किं फलं कवचस्य च ॥
स्तवनस्य फलं किं वा तद्भवान्वक्तुमर्हति ॥ २ ॥
नारायण उवाच ॥
मन्त्राराध्यो हि भगवान्परिपूर्णतमः स्वयम् ॥
गोलोकनाथः श्रीकृष्णो गोपगोपीश्वरः प्रभुः ॥ ३ ॥
त्रैलोक्यविजयं नाम कवचं परमाद्भुतम् ॥
स्तवराजं महापुण्यं भूतियोगसमुद्भवम् ॥ ४ ॥
मन्त्रं कल्पतरुं नाम सर्वकामफलप्रदम् ॥
ददौ परशुरामाय रत्नपर्वतसन्निधौ ॥५ ॥
स्वयम्प्रभानदीतीरे पारिजातवनान्तरे ॥
आश्रमे लोकदेवस्य माधवस्य च सन्निधौ ॥ ६ ॥</description>
    </item>
    
    <item>
      <title>०३२</title>
      <link>https://vishvAsa.github.io/purANam_vaiShNavam/brahma-vaivarta-purANam/03/032/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/032/</guid>
      <description>भृगुरुवाच॥
सम्प्राप्तं कवचं नाष शश्वत्सर्वाङ्गरक्षणम्॥
सुखदं मोक्षदं सारं शत्रुसंहारकारणम्॥१॥
अधुना भगवन्मन्त्रं स्तोत्रं पूजाविधिं प्रभो ॥
देहि मह्यमनाथाय शरणागतपालक ॥२॥
महादेव उवाच ॥
ॐ श्रीं नमः श्रीकृष्णाय परिपूर्णतमाय स्वाहा॥
मन्त्रेषु मन्त्रराजोऽयं महान्सप्तदशाक्षरः ॥३॥
सिद्धोऽयं पञ्चलक्षेण जपेन मुनिपुङ्गवः॥
तद्दशांशं च हवनं तद्दशांशाभिषेचनम् ॥
तर्पणं तद्दशांशं च तद्दशांशं च मार्जनम् ॥
सुवर्णानां च शतकं पुरश्चरणदक्षिणा ॥ ४ ॥
मन्त्रसिद्धस्य पुंसश्च विश्वं करतले मुने ॥
शक्तः पातुं समुद्रांश्च विश्वं संहर्तुमीश्वरः ॥ ९ ॥
पाञ्चभौतिकदेहेन वैकुण्ठं गन्तुमीश्वरः ॥</description>
    </item>
    
    <item>
      <title>०३३</title>
      <link>https://vishvAsa.github.io/purANam_vaiShNavam/brahma-vaivarta-purANam/03/033/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/033/</guid>
      <description>नारायण उवाच ॥
शिवं प्रणम्य स भृगुर्दुर्गां कालीं मुदाऽन्वितः ॥
गत्वा पुष्करतीर्थ च मन्त्रसिद्धिं चकार ह।१॥
स बभूव निराहारो मासं भक्तिसमन्वितः ॥
ध्यायन्कृष्णपदाम्भोजं वायुरोधं चकार सः ॥२॥
ददर्श चक्षुरुन्मील्य गगनं तेजसा वृतम् ॥
दिशो दश द्योतयन्तं समाच्छन्नदिवाकरम् ॥३॥
तेजोमण्डलमध्यस्थं रत्नयानं ददर्श ह ॥
ददर्श तत्र पुरुषमत्यन्तं सुन्दरं वरम्॥४॥
ईषद्धास्यप्रसन्नास्यं भक्तानुग्रहकारकम् ॥
प्रणम्य दण्डवन्मूर्ध्ना वरं वव्रे तमीश्वरम् ॥५॥
त्रिस्सप्तकृत्वो निर्भूपां करिष्यामि महीमिति ॥
पादारविन्दे सुदृढां तां भक्तिमनपायिनीम्॥६॥
दास्यं सुदुर्ल्लभं शश्ववत्पादाब्जे च देहि मे ॥</description>
    </item>
    
    <item>
      <title>०३४</title>
      <link>https://vishvAsa.github.io/purANam_vaiShNavam/brahma-vaivarta-purANam/03/034/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/034/</guid>
      <description>नारायण उवाच ॥
स प्रातराह्निकं कृत्वा समालोच्य च तैः सह ॥
दूतं प्रस्थापयामास कार्त्तवीर्य्याश्रमं भृगुः ॥१॥
स दूतःशीघ्रमागत्य वसन्तं राजसंसदि ॥
वेष्टितं सचिवैः सार्द्धमुवाच नृपतीश्वरम् ॥ २ ॥
रामदूत उवाच ॥
नर्म्मदातीरसान्निध्ये न्यग्रोधाक्षयमूलके ॥
स भृगुर्भ्रातृभिः सार्द्धं तत्र त्वं गन्तुमर्हसि ॥ ३ ॥
युद्धं कुरु महाराज जातिभिर्ज्ञातिभिः सह ॥
त्रिस्सप्तकृत्वो निर्भूपां करिष्यति महीमिति ॥ ४ ॥
इत्युक्त्वा रामदूतश्चाप्यगच्छद्रामसन्निधिम् ॥
राजा विधाय सन्नाहं समरं गन्तुमुद्यतः ॥ ५ ॥
गच्छन्तं समरं दृष्ट्वा प्राणेशं सा मनोरमा ॥</description>
    </item>
    
    <item>
      <title>०३५</title>
      <link>https://vishvAsa.github.io/purANam_vaiShNavam/brahma-vaivarta-purANam/03/035/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/035/</guid>
      <description>नारायण उवाच ॥
मनोरमा प्राणनाथं क्षणं कृत्वा स्ववक्षसि ॥
भविष्यं मनसा चक्रे यद्यत्स्वामिमुखाच्छुतम् ॥ १ ॥
पुत्रांश्च पुरतः हृत्वा बान्धवांश्च स्वकिङ्करान् ॥
सस्मार सा हरिपदं मेने सत्यं भवेन्मुने॥२॥
योगेन भित्त्वा षट्चक्रं वायुं संस्थाप्य मूर्द्धनि ॥
ब्रह्मरन्ध्रस्थकमले सहस्रदलसंयुते ॥ ३ ॥
स्वान्तमाकृष्य विषयाज्जलबुद्बुदसन्निभात् ॥
संस्थाप्य बद्ध्वा ज्ञानेन लोलं ब्रह्मणि निष्कले ॥ ४ ॥
द्विविधं कर्म सन्न्यस्य निर्मूलमपुनर्भवम् ॥
तत्र प्राणांश्च तत्याज न च प्राणाधिकं प्रियम् ॥ ५ ॥
स राजा तां मृतां दृष्ट्वा विललाप रुरोद च ॥</description>
    </item>
    
    <item>
      <title>०३६</title>
      <link>https://vishvAsa.github.io/purANam_vaiShNavam/brahma-vaivarta-purANam/03/036/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/036/</guid>
      <description>नारायण उवाच ॥
मत्स्यराजे निपतिते राजा युद्धविशारदः ॥
राजेन्द्रान्प्रेषयामास युद्धे शस्त्रविशारदान् ॥ १ ॥
बृहद्बलं सोमदत्तं विदर्भं मिथिलेश्वरम् ॥
निषधाधिपतिं चैव मगधाधिपतिं तथा ॥ २ ॥
आययुः समरे योद्धुं जामदग्न्यं महारथाः ॥
त्रितयाक्षौहिणीभिश्च सेनाभिः सह नारद ॥३॥
रामस्य भ्रातरः सर्वे वीरास्तीक्ष्णास्त्रपाणयः ॥
वारयामासुरस्त्रैश्च तानेव रणमूर्द्धनि ॥ ४ ॥
ते वीराः शरजालेन दिव्यास्त्रेण प्रयत्नतः ॥
वारयामासुरेकैकं भ्रातृवर्गान्भृगोस्तथा ॥ ॥ ५ ॥
आययौ समरे शीघ्रं दृष्ट्वा तांश्च पराजितान् ॥
पिनाकहस्तः स भृगुर्ज्वलदग्निशिखोपमः ॥६॥</description>
    </item>
    
    <item>
      <title>०३७</title>
      <link>https://vishvAsa.github.io/purANam_vaiShNavam/brahma-vaivarta-purANam/03/037/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/037/</guid>
      <description>॥ नारद उवाच॥
कवचं श्रोतुमिच्छामि तां च विद्यां दशाक्षरीम् ॥
नाथ त्वत्तो हि सर्वज्ञ भद्रकाल्याश्च साम्प्रतम् ॥ १ ॥
नारायण उवाच ॥
शृणु नारद वक्ष्यामि महाविद्यां दशाक्षरीम् ॥
गोपनीयं च कवचं त्रिषु लोकेषु दुर्लभम् ॥ २ ॥
ॐ ह्रीं श्रीं क्लीं कालिकायै स्वाहेति च दशाक्षरीम् ॥
दुर्वासा हि ददौ राज्ञे पुष्करे सूर्य्यपर्वणि ॥३॥
दशलक्षजपेनैव मन्त्रसिद्धिः कृता पुरा ॥
पञ्चलक्षजपेनैव पठन्कवचमुत्तमम् ॥४॥
बभूव सिद्धकवचोऽप्ययोध्यामाजगाम सः ॥
कृत्स्नां हि पृथिवीं जिग्ये कवचस्य प्रभावतः ॥ ५ ॥</description>
    </item>
    
    <item>
      <title>०३८</title>
      <link>https://vishvAsa.github.io/purANam_vaiShNavam/brahma-vaivarta-purANam/03/038/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/038/</guid>
      <description>नारायण उवाच ॥
सुचन्द्रे पतिते ब्रह्मन्राजेन्द्राणां शिरोमणौ ॥
अगमत्पुष्कराक्षस्तु सेनात्र्यक्षौहिणीयुतः ॥ १ ॥
सूर्य्यवंशोद्भवो राजा सुचन्द्रतनयो महान् ॥
महालक्ष्मीसेवकश्च लक्ष्मीवान्सूर्य्यसन्निभः ॥ २ ॥
महालक्ष्म्याश्च कवचं गले यस्य मनोहरम् ॥
परमैश्वर्य्यसंयुक्तस्त्रैलोक्यविजयी ततः ॥३॥
तं दृष्ट्वा भ्रातरः सर्वे रैणुकेयस्य धीमतः ॥
आययुः समरं कर्त्तुं नानाशस्त्रास्त्रपाणयः ॥।४॥
राजेन्द्रः शरजालेन च्छेदयामास तांस्तथा ॥
चिच्छिदुः शरजालं च ते वीराश्चैव लीलया ॥ ५ ॥
चिच्छिदुः स्यन्दनं राज्ञस्ते वीराः पञ्चबाणतः ॥
सारथिं पञ्चबाणेन रथाश्वं दशबाणतः ॥ ६ ॥</description>
    </item>
    
    <item>
      <title>०३९</title>
      <link>https://vishvAsa.github.io/purANam_vaiShNavam/brahma-vaivarta-purANam/03/039/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/039/</guid>
      <description>नारद उवाच ॥
कवचं कथितं ब्रह्मन्पद्मायाश्च मनोहरम् ॥
परं दुर्गतिनाशिन्याः कवचं कथय प्रभो ॥१॥
पद्माक्षप्राणतुल्यं च जीवनं बलकारणम् ॥
कवचानां च यत्सारं दुर्गासेवनकारणम् ॥ २ ॥
नारायण उवाच ॥
शृणु नारद वक्ष्यामि दुर्गायाः कववं शुभम् ॥
श्रीकृष्णेनैव यद्दत्तं गोलोके ब्रह्मणे पुरा ॥ ३॥
ब्रह्मा त्रिपुरसङ्ग्रामे शङ्कराय ददौ पुरा ॥
जघान त्रिपुरं रुद्रो यद्धृत्वा भक्तिपूर्वकम् ॥ ४ ॥
हरो ददौ गौतमाय पद्माक्षाय च गौतमः ॥
यतो बभूव पद्माक्षः सप्तद्वीपेश्वरो जयी ॥ ५ ॥</description>
    </item>
    
    <item>
      <title>०४०</title>
      <link>https://vishvAsa.github.io/purANam_vaiShNavam/brahma-vaivarta-purANam/03/040/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/040/</guid>
      <description>नारायण उवाच ॥
तं गृहीत्वा तदा विष्णौ वैकुण्ठं च गते सति॥
सपुत्रं च सहस्राक्षं जघान भृगुनन्दनः॥१॥
कृत्वा युद्धं तु सप्ताहं ब्रह्मास्त्रेण प्रयत्नतः ॥
राजा कवचहीनोऽपि सपुत्रश्च पपात ह॥
पतिते तु सहस्राक्षे कार्तवीर्य्यार्जुनः स्वयम्॥
आजगाम महावीरो द्विलक्षाक्षौहिणीयुतः॥ ॥३॥
सुवर्णरथमारुह्य रत्नसारपरिच्छदम् ॥
नानास्त्रं परितः कृत्वा तस्थौ समरमूर्द्धनि॥४॥
समरे तं परशुरामो राजेन्द्रं च ददर्श ह ॥
रत्नालङ्कारभूषाढ्यै राजेन्द्राणां च कोटिभिः ॥५॥
रत्नातपत्रभूषाढ्यं रत्नालङ्कारभूषितम् ॥
चन्दनोक्षितसर्वाङ्गं सस्मितं सुमनोहरम् ॥ ६ ॥
राजा दृष्ट्वा मुनीन्द्रं तमवरुह्म रथादहो ॥</description>
    </item>
    
    <item>
      <title>०४१</title>
      <link>https://vishvAsa.github.io/purANam_vaiShNavam/brahma-vaivarta-purANam/03/041/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/041/</guid>
      <description>नारायण उवाच ॥
हरेश्च कवचं धृत्वा कृत्वा निः क्षत्रियां महीम् ॥
रामो जगाम कैलासं नमस्कर्तुं शिवं गुरुम्॥॥
गुरुपत्नीं शिवामम्बां द्रष्टुं गुरुसुतौ च तौ ॥
गुणैर्नारायणसमौ कार्त्तिकेयगणेश्वरौ ॥ २ ॥
मनोयायी महात्मा स भृगुस्सम्प्राप्य तत्क्षणम् ॥
ददर्श पर्वतं रम्यमतीव सुमनोहरम् ॥ ३ ॥
शुद्धस्फटिकसङ्काशैर्मणिभिः सुमनोहरैः ॥
सुवर्णभूमिसदृशै राजमार्गैर्विराजितम् ॥ ४ ॥
सिन्दूरारुणवर्णैश्च वेष्टितं मणिवेदिभिः ॥
संयुक्तं मुक्तानिकरैः पूरितं मणिमण्डपैः ॥ ५ ॥
यक्षाणामालयैर्दिव्यैः संयुक्तं शतकोटिभिः ॥
कपाटस्तम्भसोपानैः शोभितैर्मणिनिर्मितैः॥ ॥६॥
सुवर्णकलशैर्दिव्यै राजतैः श्वेतचामरैः॥</description>
    </item>
    
    <item>
      <title>०४२</title>
      <link>https://vishvAsa.github.io/purANam_vaiShNavam/brahma-vaivarta-purANam/03/042/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/042/</guid>
      <description>परशुराम उवाच ॥
यास्याम्यन्तःपुरं भ्रातः प्रणामं कर्तुमीश्वरम् ॥
प्रणम्य मातरं भक्त्या यास्यामि त्वरितं गृहम्॥१॥
त्रिस्सप्तकृत्वो निर्भूपां कृत्वा पृथ्वीं च लीलया ॥
कार्त्तवीर्य्यः सुचन्द्रश्च हतो यस्य प्रसादतः ॥ २ ॥
नानाविद्या यतो लब्धा नानाशस्त्रं सुदुर्लभम् ॥
तं गुरुं जगतां नाथं द्रष्टुमिच्छामि साम्प्रतम्॥३॥
सगुणं निर्गुणं चैव भक्तानुग्रहविग्रहम्॥
सत्यं सत्यस्वरूपं च ब्रह्म ज्योतिः सनातनम् ॥४॥
स्वेच्छामयं दयासिन्धुं दीनबन्धुं मुनीश्वरम्॥
आत्मारामं पूर्णकामं व्यक्ताव्यक्तं परात्परम् ॥५॥
परापराणां स्रष्टारं पुरुहूतं पुरस्कृतम् ॥
पुराणं परमात्मानमीशानं त्वादिमव्ययम्॥६॥
सर्वमङ्गलमाङ्गल्यं सर्वमङ्गलकारणम् ॥</description>
    </item>
    
    <item>
      <title>०४३</title>
      <link>https://vishvAsa.github.io/purANam_vaiShNavam/brahma-vaivarta-purANam/03/043/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/043/</guid>
      <description>नारायण उवाच ॥
गणेशवचनं श्रुत्वा स तदा रागतः सुधीः ॥
पर्शुहस्तस्स वै रामो निर्भयो गन्तुमुद्यतः ॥ १ ॥
गणेश्वरस्तदा दृष्ट्वा शीघ्रमुत्थाय यत्नतः ॥
वारयामास स प्रीत्या चकार विनयं पुनः ॥ २ ॥
रामस्तं प्रेरयामास हुं कृत्वा तु पुनः पुनः ॥
बभूव च ततस्तत्र वाग्युद्धं हस्तकर्षणैः ॥ ३ ॥
पर्शुनिक्षेपणं कर्तुं मनश्चक्रे भृगुस्तदा ॥
हाहा कृत्वा कार्तिकेयो बोधयामास संसदि ॥ ४ ॥
अव्यर्थमस्त्रं हे भ्रातर्गुरुपुत्रे कथं क्षिपेः ॥
गुरुवद्गुरुपुत्रं च मा भवान्हन्तुमर्हति ॥ ९ ॥</description>
    </item>
    
    <item>
      <title>०४४</title>
      <link>https://vishvAsa.github.io/purANam_vaiShNavam/brahma-vaivarta-purANam/03/044/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/044/</guid>
      <description>पार्वत्युवाच ॥
सर्वे जानन्ति जगति दुर्गां शङ्करकिङ्करीम् ॥
अपेक्षा रहिता दासी तस्या वै जीवनं वृथा ॥ १ ॥
ईश्वरस्य समाः सर्वास्तृणपर्वतजातयः ॥
दासीपुत्रस्य शिष्यस्य दोषः कस्येति च प्रभो ॥ २ ॥
विचारं कर्तुमुचितं त्वं च धर्मविदां वरः ॥
वीरभद्रः कार्त्तिकेयः पार्षदाः सन्ति साक्षिणः ॥३॥
साक्ष्ये मिथ्यां को वदेद्वा द्वावेषां भ्रातरौ समौ ॥
साक्ष्ये समे शत्रुमित्रे सतां धर्मनिरूपणे ॥ ४ ॥
साक्षी सभायां यत्साक्ष्यं जानन्नप्यन्यथा वदेत् ॥
कामतः क्रोधतो वाऽपि लोभेन च भयेन च ॥ ५ ॥</description>
    </item>
    
    <item>
      <title>०४५</title>
      <link>https://vishvAsa.github.io/purANam_vaiShNavam/brahma-vaivarta-purANam/03/045/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/045/</guid>
      <description>नारायण उवाच ॥
पार्वतीं बोधयित्वा तु विष्णू राममुवाच ह ॥
हितं सारं नीतिसारं परिणामसुखावहम् ॥ १ ॥
विष्णुरुवाच ॥
राम त्वमधुना सत्यमपराधी श्रुतेर्म्मते ॥
कोपात्कृत्वा दन्तभङ्गं गणेशस्य स्थितोऽशिवे ॥ २ ॥
स्तोत्रेणैव मयोक्तेन स्तुत्वा गणपतिं परम् ॥
काण्वशाखोक्तविधिना स्तुहि दुर्गां जगत्प्रसूम् ॥ ३ ॥
श्रीकृष्णस्य परा शक्तिर्बुद्धिरूपा जगत्प्रभोः ॥
अस्यां च तव रुष्टायां हता बुद्धिर्भविष्यति ॥ ४ ॥
सर्वशक्तिस्वरूपेयमनया शक्तिमज्जगत्॥
अनया शक्तिमान्कृष्णो निर्गुणः प्रकृतेः परः ॥ ५ ॥
सृष्टिं कर्तुं न शक्तश्च ब्रह्मा शक्त्याऽनया विना ॥</description>
    </item>
    
    <item>
      <title>०४६</title>
      <link>https://vishvAsa.github.io/purANam_vaiShNavam/brahma-vaivarta-purANam/03/046/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/brahma-vaivarta-purANam/03/046/</guid>
      <description>नारायण उवाच ॥
स्तुत्वा तां पर्शुरामोऽसौ हर्षसम्फुल्लमानसः ॥
स्तोत्रेण हरिणोक्तेन स तुष्टाव गणाधिपम् ॥ १ ॥
पूजां चकार भक्त्या च नैवेद्यैर्विविधैरपि ॥
धूपैर्दीपैश्च गन्धैश्च पुष्पैश्च तुलसीं विना ॥ २ ॥
सम्पूज्य भ्रातरं भक्त्या स रामः शङ्कराज्ञया ॥
गुरुपत्नीं गुरुं नत्वा गमनं कर्तुमुद्यतः ॥ ३ ॥
नारद उवाच ॥
पूजां भगवतश्चक्रे रामो गणपतेर्यदा ॥
नैवद्यैर्विविधैः पुष्पैस्तुलसीं च विना कथम् ॥ ४ ॥
तुलसी सर्वपुष्पाणां मान्या धन्या मनोहरा ॥
कथं पूजां सारभूतां न गृह्णाति गणेश्वरः ॥ ५ ॥</description>
    </item>
    
  </channel>
</rss>
