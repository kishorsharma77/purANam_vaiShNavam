<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;34-49 on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/</link>
    <description>Recent content in &#43;34-49 on पुराणे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/index.xml" rel="self" type="application/rss+xml" />
    <item>
      <title>३४</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/34/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/34/</guid>
      <description>अजगर-मुखान् नन्दस्य मोचनम्, अजगरस्य पूर्व-विद्याधर-स्वरूप-प्राप्तिः । ॥ १०.३४.१-२ ॥
श्री-शुक उवाच&amp;mdash;
एकदा देव-यात्रायां गोपाला जात-कौतुकाः ।
अनोभिर् अनडुद्-युक्तैः प्रययुस् ते\ऽम्बिका-वनम् ॥
तत्र स्नात्वा सरस्वत्यां देवं पशु-पतिं प्रभुम्1 ।
आनर्चुर् अर्हणैर् भक्त्या देवीं च नृपते \ऽम्बिकाम् ॥
श्रीधर-स्वामी (भावार्थ-दीपिका) :
चतुस्त्रिंशेऽहिना ग्रस्तं नन्दं हरिर् अमूमुचत् ।
विद्याध्रं चाङ्गिरः-शापाच् छङ्खचूडं तथावधीत् ॥
रासापदेशतः कामं किङ्करी-कृत्य कामतः ।
अनुगृह्णन् वशं निन्ये तथा विद्याधराधिपम् ॥
तद् एवं कामानुग्रह-मुखेन काम-जयं प्रतिपाद्य तथैव विद्याधर-जयं प्रतिपादयितुं तत् प्रसङ्गं दर्शयति&amp;mdash;एकदा इति ॥१.</description>
    </item>
    
    <item>
      <title>३५</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/35/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/35/</guid>
      <description>युग्म-गीतम्&amp;mdash;गोचारणाय वनं गतस्य भगवतो गोपी-जन-कृतं गुण-गानम् । ॥ १०.३५.१ ॥
श्री-शुक उवाच&amp;mdash;
गोप्यः कृष्णे वनं याते तम् अनुद्रुत-चेतसः ।
कृष्ण-लीलाः प्रगायन्त्यो निन्युर् दुःखेन वासरान् इति ॥
श्रीधर-स्वामी (भावार्थ-दीपिका) :
पञ्चत्रिंशे वनं याते कृष्णे गोकुल-योषितः ।
युग्म-श्लोकानुगीतेन निन्युर् दुःखेन वासरान् ॥
एवं रात्रिषु श्री-कृष्णेन स्वैरम् अभिरमितानां दिवा तद्-विरहितानां गोपीनाम् अनुगीतेन दिन-निस्तार-प्रकारम् आह&amp;mdash;गोप्य इति । दुःखेन कृच्छ्रेण ॥१॥
वंशीधरः (भावार्थ-दीपिका-प्रकाशः) : दुःखेन कृच्छ्रेण निन्युः व्यतीयुः ॥*॥ एवं रासादिना । दिवा दिने । तद्-विरहितानां कृष्ण-विरह-युतानाम् । अनुगीतेन मुहुर् मुहुर् गानेन । गोप्य इति&amp;mdash;तं श्री-कृष्णं। अनु पश्चात् । द्रुतं गतं चेतो यासां ताः । प्रगायन्त्यः प्रकृष्टं गानं भक्ति-लक्षणम् इति ध्येयम् ।</description>
    </item>
    
    <item>
      <title>३६</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/36/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/36/</guid>
      <description>अरिष्टासुर-वधः, कंसस्याक्रूरं प्रति नन्द-गोकुल-गमनायादेशश् च । ॥ १०.३६.१ ॥
श्री-बादरायणिर् उवाच&amp;mdash;
अथ तर्ह्य् आगतो गोष्ठम् अरिष्टो वृषभासुरः ।
महीं महा-ककुत्-कायः कम्पयन् खुर-विक्षताम् ॥
श्रीधर-स्वामी (भावार्थ-दीपिका) :
षट्-त्रिंशे तु हतेऽरिष्टे नारदोक्त्या बलाच्युतौ ।
वसुदेव-सुतौ ज्ञात्वा कंसोऽक्रूरं समादिशत् ॥
गोपी-रासान्तरायान्तं शङ्खचूडं निहत्य सः ।
अहन् गोपी-महानन्दा- सहं दुष्टम् अरिष्टकम् ॥
एवं देव-गन्धर्वादि-गीत-नृत्य-वाद्य-कुसुम-वर्षादिभिः कृष्णं प्राप्तं दृष्ट्वा व्रजस्य परमोत्सवे वर्तमाने तद् विरुद्धार्थान्तराधिकारार्थम् अथ-शब्दः । तर्हि तदा । वृषभाकृतिर् असुरः । तं वर्णयति सार्ध-त्रयेण, महान्तौ ककुत्-कायौ यस्य । खुरैर् विदारितां महीं कम्पयन् ॥१॥</description>
    </item>
    
    <item>
      <title>३७</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/37/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/37/</guid>
      <description>केशि-वधः, नारद-कृतं भगवत्-स्तवनं निलायन-क्रीडायां व्योमासुर-वधश् च । ॥ १०.३७.१ ॥
श्री-शुक उवाच&amp;mdash;
केशी तु कंस-प्रहितः खुरैर् महीं
महा-हयो निर्जरयन् मनो-जवः ।
सटावधूताभ्र-विमान-सङ्कुलं
कुर्वन् नभो हेषित-भीषिताखिलः ॥
श्रीधर-स्वामी (भावार्थ-दीपिका) :
सप्त-त्रिंशे हते केशिन्य्- अच्युतो भावि-कर्मभिः ।
नारदेन स्तुतः क्रीडन् व्योमासुरम् अथावधीत् ॥
वृषवेषासुरं यद्वत् केशिनं हय-वेषिणम् ।
कंस-प्राण-सखं हत्वा कंसं व्यसुम् इवाकरोत् ॥
केशी त्व् इति । प्रथम-श्लोकेन य एवं-भूतः केशीत्य् अनूद्य तं भगवान् उपाह्वयद् इति द्वितीयेनान्वयः । महा-हयः सन् महीं निर्जरयन् श्लथयन् विदारयन्न् इत्य् अर्थः । सटाभिः केसरैर् अवधूतानीतस् ततः क्षिप्तान्य् अभ्राणि विमानानि च तैः सङ्कीर्णं नभः कुर्वन् । हेषितैर् अश्व-जाति-शब्दैर् भीषितम् अखिलं विश्वं येन सः ॥१॥</description>
    </item>
    
    <item>
      <title>३८</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/38/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/38/</guid>
      <description>कंसाज्ञया राम-कृष्णौ मथुराम् आनेतुम् अक्रूरस्य नन्द-गोकुलं प्रति गमनं, तत्र राम-कृष्ण-द्वारा तस्य सत्कारश् च। ॥ १०.३८.१-२ ॥
श्री-शुक उवाच&amp;mdash;
अक्रूरोऽपि च तां रात्रिं मधुपुर्यां महा-मतिः ।
उषित्वा1 रथम् आस्थाय प्रययौ नन्द-गोकुलम् ॥
गच्छन् पथि महा-भागो भगवत्य् अम्बुजेक्षणे ।
भक्तिं पराम् उपगत एवम् एतद् अचिन्तयत् ॥
श्रीधर-स्वामी (भावार्थ-दीपिका) :
अष्ट-त्रिंशे यथा ध्यायन्न् अक्रूरो गोकुलं गतः ।
तथैव राम-कृष्णाभ्यां गृहं नीत्वा सुसत्कृतः ॥
प्रातः केशि-वधे वृत्ते द्वादश्यां निर्गते मुनौ ।
ततो व्योमे हतेऽक्रूरः सायं गोकुलम् आगमत् ॥</description>
    </item>
    
    <item>
      <title>३९</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/39/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/39/</guid>
      <description>श्री-कृष्ण-बलरामयोर् मथुरां प्रति प्रस्थानं विरह-कातर-गोपीनां करुणोद्गारः, कालिन्द्याम् अक्रूर-कर्तृकं भगवद्-धाम-दर्शनं च । ॥ १०.३९.१-२ ॥
श्री-शुक उवाच&amp;mdash;
सुखोपविष्टः पर्यङ्के राम-कृष्णोरु-मानितः ।
लेभे मनोरथान् सर्वान् पथि यान् स चकार ह ॥
किम् अलभ्यं भगवति प्रसन्ने श्री-निकेतने ।
तथापि तत्-परा राजन् न हि वाञ्छन्ति किञ्चन ॥
श्रीधर-स्वामी (भावार्थ-दीपिका) :
नव-त्रिंशे पुरीं गच्छत्य् अच्युते गोपिकोक्तयः ।
अक्रूरेणाथ कालिन्द्यां विष्णु-लोकस्य दर्शनम् ॥
भक्तानां मनोरथाः सत्या भवन्तीति द्योतयन्न् आह&amp;mdash;सुखोपविष्ट इति । राम-कृष्णाभ्याम् उरु अधिकं मानितः ॥१.३॥</description>
    </item>
    
    <item>
      <title>४०</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/40/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/40/</guid>
      <description>अक्रूर-कृता भगवत्-स्तुतिः । ॥ १०.४०.१ ॥
श्री-अक्रूर उवाच&amp;mdash;
नतोऽस्म्य् अहं त्वाखिल-हेतु-हेतुं
नारायणं पुरुषम् आद्यम् अव्ययम् ।
यन्-नाभि-जाताद् अरविन्द-कोषाद्
ब्रह्माविरासीद् यत एष लोकः ॥
श्रीधर-स्वामी (भावार्थ-दीपिका) :
चत्वारिंशे ततोऽक्रूरः कृष्णं मत्वेश्वरेश्वरम् ।
प्रणम्य भक्त्या तुष्टाव स-गुणागुण-भेदतः ॥
श्री-कृष्णं प्रणमति&amp;mdash;नतोऽस्मीति । हे कृष्ण ! त्वा त्वां नतोऽस्मि । त्वम् अस्मत्-पितृव्यः कुतो मां बालं नतोऽसि ? तत्राह&amp;mdash;आद्यं पुरुषम् अव्ययं च । अनादि-निधनम् इत्य् अर्थः । कुत एतत् ? अखिल-हेतूनां हेतुम् । स तु नारायणो नाहम् इति चेत्, तत्राह&amp;mdash;नारायणं त्वाम् । किं नारायण इति मां स्तौषि ?</description>
    </item>
    
    <item>
      <title>४१</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/41/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/41/</guid>
      <description>राम-कृष्णयोर् मथुरायां प्रवेशः, रजक-वधः, वायक-मालाकारयोर् अनुग्रहणं च ।
॥ १०.४१.१ ॥
श्री-शुक उवाच&amp;mdash;
स्तुवतस् तस्य भगवान् दर्शयित्वा जले वपुः ।
भूयः समाहरत् कृष्णो नटो नाट्यम् इवात्मनः ॥
श्रीधर-स्वामी (भावार्थ-दीपिका) :
एक-चत्वारिंशकेऽहन् रजकं प्राविशन् पुरीम् ।
ततो वरान् अदात् तुष्टः सुदाम्नो वायकस्य च ॥
स-शङ्कम् अक्रूर-मनः प्रबोध्य
स्व-धाम सन्दर्शन-सत्-कृपातः ।
स्व-राज-धानीं मथुराम् अपश्यद्
अलङ्कृटानन्त-महोत्सवाढ्याम् ॥१॥
वंशीधरः (भावार्थ-दीपिका-प्रकाशः) : रजं वस्त्र-निर्णेजकम् । ततो रजक-हननोत्तरम् । सुदाम्नो मालाकारस्य । वायकस्य सौचिकस्य च ।*। सशङ्कं मारणार्थम् एतावहं नेष्याम्य् अतोऽहं पापीयानस्मीति शङ्काकुलम् । स्वधाम निज-स्वरूपम् । तस्य सन्दर्शनम् एव सती कृपा ततः । प्रमोद्य प्रतोष्य । अलङ्कृता चासाववन्तैर् महोत्सवैर् हस्ति-मल्लादि-शृङ्गारैर् यद् वा, अनन्तेन बलेअ महेनातिपूज्यतमेन श्री-कृष्णेन चोत्सवो ययोर् देवकी-वसुदेवयोस् ताभ्याम् आढ्या युता ताम् ।*। तस्याक्रूरस्यात्मनो वपुर्दशयित्वा । नाट्यं नटन-विषयम्, गणेशाम्बिकादि-रूपम् इव । नटो रूपाभिनयकर्ता । तस्येत्य् अनादरे षाष्ठी । तम् अपृष्ट्वैवेत्य् अर्थः समाहर-दन्तर्धापयामास । नाट्यम् इवेत्य् उपसंहारे दृष्टान्तः । नटो नाट्यं यथोपसंहरति तथैव कृष्णो वैकुण्ठं वैकुण्ठीयं च सनातनं वस्तु तत्-सर्वम् उपसञ्जहारेत्य् अर्थः ॥१॥</description>
    </item>
    
    <item>
      <title>४२</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/42/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/42/</guid>
      <description>कुब्जायाम् अनुग्रहः, धनुषो भङ्गः, मल्ल-शाला-सज्जीकरणं च । ॥ १०.४२.१ ॥
श्री-शुक उवाच&amp;mdash;
अथ व्रजन् राज-पथेन माधवः
स्त्रियं गृहीताङ्ग-विलेप-भाजनाम् ।
विलोक्य कुब्जां युवतीं वराननां
पप्रच्छ यान्तीं प्रहसन् रस-प्रदः ॥
श्रीधर-स्वामी (भावार्थ-दीपिका) :
द्वि-चत्वारिंशके कुब्जोन् नमनं धनुषो भिदा
वधस् तद् रक्षिणां कंसा- रिष्टं रङ्गोत्सवादि च
अङ्ग-विलेपाश् चन्दनादयः । गृहीतान्य् अङ्ग-विलेपानां भाजनानि यया ताम् । रस-प्रदः सुख-प्रदः ॥१॥
वंशीधरः (भावार्थ-दीपिका-प्रकाशः) : कुब्जाया उन्नमन-मृज्वीकरणम् । भिदा भेदनम् । तद्-रक्षिणां धनू-रक्षकाणाम् । कंसस्य अरिष्टं मरण-चिह्नावलोकनम्</description>
    </item>
    
    <item>
      <title>४३</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/43/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/43/</guid>
      <description>कुवलयापीड-वधः, भगवतो मल्ल-शालायां प्रवेशः, चाणूरेण सह संवादश् च । ॥ १०.४३.१ ॥
श्री-शुक उवाच&amp;mdash;
अथ कृष्णश् च रामश् च कृत-शौचौ परन्तप ।
मल्ल-दुन्दुभि-निर्घोषं श्रुत्वा द्रष्टुम् उपेयतुः ॥
श्रीधर-स्वामी (भावार्थ-दीपिका) :
त्रि-चत्वारिंशके हत्वा गजेन्द्रं राम-कृष्णयोः ।
रङ्ग-प्रवेश-सौभाग्यं चाणूरेण च भाषणम् ॥
पूर्वेद्युर् एव कृतं शौचं शुद्धत्वं निरपराधत्वं याभ्यां तौ । एतद् उक्तं भवति, धनुर् भङ्गादिनाऽऽवाभ्यां निजैश्वर्ये सूचितेऽपि पितरौ न मुञ्चत्यावां च पुनर् जिघांसति । अतोऽस्य मातुलस्यापि वधे नावयोर् दोष इत्य् एवं कृतापराध-परिहाराव् इति । मल्लानां दुन्दुभीनां च निर्घोषं मल्ल-ताल-दुन्दुभिनिर् घोषं वा ॥१॥</description>
    </item>
    
    <item>
      <title>४४</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/44/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/44/</guid>
      <description>चाणूर-मुष्टिकादीनां मल्लानां निधनं, कंसस्य वधश् च । ॥ १०.४४.१ ॥
श्री-शुक उवाच&amp;mdash;
एवं चर्चित-सङ्कल्पो भगवान् मधुसूदनः ।
आससादाथ चाणूरं मुष्टिकं रोहिणी-सुतः ॥
श्रीधर-स्वामी (भावार्थ-दीपिका) :
चतुश्-चत्वारिंशके तु मल्ल-कंसादि-मर्दनम् [।]{दिर्=&amp;ldquo;र्त्ल्&amp;rdquo;}
कंस-योषित् समाश्वासस् ताभ्यां पित्रोश् च दर्शनम् [॥]{दिर्=&amp;ldquo;र्त्ल्&amp;rdquo;}
चर्चितो निश्चित एव सङ्कल्पो यस्य सः ॥१॥
वंशीधरः (भावार्थ-दीपिका-प्रकाशः) : आदि-पदेन माता-पित्रोः शोक-मर्दन-ग्रहः । ताभ्यां राम-कृष्णाभ्याम् ॥ श्रुत्य्-उक्त-मल्लादि-मर्दनम् आह&amp;mdash;एवम् इति ।
तथा च श्रुतिः&amp;mdash;अवातिरतम् अनृतानि विश्व-ऋतेन मित्रावरुणा सचेथे [ऋ।वे। १.१५२.२२] इति । अर्थस् तु&amp;mdash;तत्र अयादवोऽपि कंसो यदूनाम् आधिपत्यम् इच्छन् अनृतः, तेन प्रयुक्तानि मल्लादीनि बहुत्वम् आद्य्-अर्थम् । आदिना हस्त्य्-अनुक्ताद्य्-आदीनां ग्रहः । अनृतानि विश्व-सर्वाणि तानि अवातिरतं तिरस्कृतवन्तौ । ऋतेन सत्येनैव यादवत्वेन गोपत्वाच्छादितया प्राग्-अप्रसिद्धेन मित्रा-वरुणौ सूत्रान्तर्यामिणौ राम-कृष्णौ सचेथे संगच्छेथे युवाम् ।</description>
    </item>
    
    <item>
      <title>४५</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/45/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/45/</guid>
      <description>वसुदेव-देवकी-सान्त्वनम्, उग्रसेनस्य राज्याभिषेकः, राम-कृष्णयोर् उपनयनं विद्याध्ययनं, गुरोर् मृत-पुत्रस्यानयनं च । ॥ १०.४५.१ ॥
श्री-शुक उवाच
पितराव् उपलब्धार्थौ विदित्वा पुरुषोत्तमः ।
मा भूद् इति निजां मायां ततान जन-मोहिनीम् ॥
श्रीधर-स्वामी (भावार्थ-दीपिका) :
पञ्चचत्वारिंशकेऽथ पितृ-नन्दादि-सान्त्वनम् ।
उग्रसेनाभिषेकश् च गुरौ वासात् पुरागमः ॥
उपलब्धार्थौ विदित्वा इति । अयम् अर्थः&amp;mdash;उप समीपे आवयोः पुत्र-बुद्ध्या सांसारिक-परम-सुख-भोगात् पूर्वम् एव लब्धार्थौ आवाम् ईश्वराव् इति लब्धः प्राप्तः परम-ज्ञान-रूपोऽर्थो याभ्यां, तौ तथा-भूतौ ज्ञात्वा मयि प्रसन्ने सत्य् अनयोर् ज्ञानं नाम किं दुर्लभं स्यात् ?</description>
    </item>
    
    <item>
      <title>४६</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/46/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/46/</guid>
      <description>स्व-विरहार्त-गोप-गोपीनां सान्त्वनाय भगवतोद्धवस्य प्रस्थापनम्, नन्दोद्धव-संवादश् च । ॥ १०.४६.१ ॥
श्री-शुक उवाच&amp;mdash;
वृष्णीनां प्रवरो1 मन्त्री कृष्णस्य दयितः सखा ।
शिष्यो बृहस्पतेः साक्षाद् उद्धवो बुद्धि-सत्तमः ॥
श्रीधर-स्वामी (भावार्थ-दीपिका) :
षट्-चत्वारिंशके घोषम् उद्धवं प्रेष्य तद्-गिरा ।
यशोदा-नन्दयोश् चक्रे कृष्णः शोकापनोदनम् ॥*॥
काम-चारं द्विजातिः सन् परित्यज्यातिसंयतः ।
गुरोर् ज्ञानम् अनुज्ञाप्य सख्या गोपीर् उपादिशत् ॥**॥
गोपीनां सान्त्वनम् अतिरहस्यं सन् मन्त्रि-साध्यम् इत्य् उद्धवं विशिनष्टि&amp;mdash;वृष्णीनाम् इति । बुद्धि-सत्तमः बुद्ध्यातिश्रेष्ठः ॥१॥
वंशीधरः (भावार्थ-दीपिका-प्रकाशः) : तद्-गिरा उद्धव-वाचा ॥*॥ काम-चारं यथेच्छाचरणम् । द्विजातिः कृतापनयनः । अतिसंयतः जितेन्द्रियः । सख्या उद्धवेन ॥**॥</description>
    </item>
    
    <item>
      <title>४७</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/47/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/47/</guid>
      <description>उद्धव-गोपी-संवादः, भ्रमर-गीतम्, उद्धवस्य मथुरा-गमनं च । ॥ १०.४७.१ ॥
श्री-शुक उवाच&amp;mdash;
तं वीक्ष्य कृष्णानुचरं व्रज-स्त्रियः
प्रलम्ब-बाहुं नव-कञ्ज-लोचनम् ।
पीताम्बरं पुष्कर-मालिनं लसन्-
मुखारविन्दं परिमृष्ट-कुण्डलम् ॥
श्रीधर-स्वामी (भावार्थ-दीपिका) :
सप्त-चत्वारिंशकेऽथ कृष्णादेशेन गोपिकाः ।
बोधयित्वोद्धवस् तत्त्वम् अनुज्ञाप्यागमत् पुरीम् ॥
वंशीधरः (भावार्थ-दीपिका-प्रकाशः) : अथ तत्त्व-बोधानन्तरम् । ता अनुज्ञाप्य पृष्ट्वा व्रजाङ्गना-व्यामोहोक्ति-भङ्ग्या श्री-कृष्ण-भक्तिम् अत्राध्याये वक्ति&amp;mdash;तम् उद्धवम् । परिमृष्टे देदीप्यमाने कुण्डले यस्य स तम् ॥१॥
श्रीनाथ-चक्रवर्ती (चैतन्य-मत-मञ्जुषा) : न व्याख्यातम्।
सनातन-गोस्वामी (बृहद्-वैष्णव-तोषणी) : कृष्णम् अनुचरति भक्ति-विशेषेणात्रैव सारूप्यादि-प्राप्त्यानुगच्छतीति,तथा तम् । व्रज-स्त्रियः सदा श्री-कृष्ण-रूप-वेशादि-ध्यान-गान-परा इति भावः । अतो वीक्ष्य साक्षाद् दूरतो दृष्ट्वैव सुविस्मिताः परम-विस्मयं प्राप्ताः प्रायः श्री-कृष्ण-सारूप्यात् तद् एव दर्शयति&amp;mdash;प्रलम्बेत्य्-आदिना । तत्राद्येन पद-द्वयेन रूपतः, ततोऽन्येन तद्-द्वयेन परीत्य् अनेन च भूषणतः, लसत्-सुन्दर-स्मितादिना शोभमानं मुखारविन्दं यस्य तम् इति शोभातः । यद् वा, लसद् इत्य् अत्रैव हेतुः&amp;mdash;परिमृष्टेति ॥१॥</description>
    </item>
    
    <item>
      <title>४८</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/48/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/48/</guid>
      <description>भगवता कुब्जा-मनोरथ-पूर्तिः, अक्रूर-गृहं गत्वा पाण्डव-समाचार-ज्ञानायाक्रूरस्य हस्तिनापुरं प्रति प्रस्थापनं च । ॥ १०.४८.१ ॥
श्री-शुक उवाच--
अथ विज्ञाय भगवान् सर्वात्मा सर्व-दर्शनः ।
सैरन्ध्र्याः काम-तप्तायाः प्रियम् इच्छन् गृहं ययौ ॥
श्रीधर-स्वामी (भावार्थ-दीपिका) :
अष्ट-चत्वारिंशकेऽथ कृष्णः कुब्जाम् अरीरमत् ।
अक्रूरस्य गृहं गत्वा तं गजाह्वयम् आदिशत् ॥
सैरन्ध्री-कामम् आपूर्य पूरयित्वा मनोरथान् ।
अक्रूरस्य ततः कृष्णस् तेन पार्थानसान्त्वयत् ॥१॥
वंशीधरः (भावार्थ-दीपिका-प्रकाशः) : अथ उद्धवागमनोत्तरम् । तम् अक्रूरम् ।*। ततः सैन्ध्री-काम-पूर्त्य्-उत्तरम् । अक्रूरस्य मनोरथान् पूरयित्वा । तेन अक्रूरेण ।*।</description>
    </item>
    
    <item>
      <title>४९</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/49/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/34-49/49/</guid>
      <description>अक्रूरस्य हस्तिनापुरे गमनं, कुन्त्याः करुणोद्गारः, अक्रूर-धृतराष्ट्र-संवादः, अक्रूरस्य पुनर् यदु-पुर्याम् आगमनं च । ॥ १०.४९.१ ॥
श्री-शुक उवाच&amp;mdash;
स गत्वा हास्तिनपुरं पौरवेन्द्र-यशो-\ऽङ्कितम् ।
ददर्श तत्राम्बिकेयं स-भीष्मं विदुरं पृथाम् ॥
श्रीधर-स्वामी (भावार्थ-दीपिका) :
ऊन-पञ्चाशत्तमे तु गत्वाक्रूरो गजाह्वयम् ।
राज्ञः स्व-भ्रातृ-पुत्रेषु बुद्ध्वा वैषम्यम् आगमत् ॥
पौरवेन्द्राणां यशोभिस् तत् कृत-देव-ब्राह्मणायतनादिभिर् अङ्कितम् ॥१॥
वंशीधरः (भावार्थ-दीपिका-प्रकाशः) : ऊनपञ्चाशत्तमे एकोनपञ्चाशत्तमे । राज्ञो धृतराष्ट्रस्य । वैषम्यं दौर्जन्यम् ।*। सोऽक्रूरः । तत्र हास्तिनापुरे । स इति युग्मकम् । प्रथमं राज्ञो दर्शनं योग्यं, ततः कुल-श्रेष्ठत्वाद् भीष्मस्य । तद्-दिने तयोर् एकत्र स्थितिर् आसीद् इत्युक्तम्&amp;mdash;स भीष्मम् इति । तत आत्मीयत्वाद् विदुरस्य, ततः तत्-सङ्गेन स्वभगिन्याः पृथायाः ॥१॥</description>
    </item>
    
  </channel>
</rss>
