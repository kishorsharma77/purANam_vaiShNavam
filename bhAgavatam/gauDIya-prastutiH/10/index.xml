<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;10 on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/</link>
    <description>Recent content in &#43;10 on पुराणे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/purANam_vaiShNavam/bhAgavatam/gauDIya-prastutiH/10/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/None/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/None/</guid>
      <description>पगे ८२
(१०.८०)
अथाशीतितमो\ऽध्ययः सुदामोपाख्यानम्-पत्नी-प्रेरणया सुदाम्नो भगवत्-समीपे गमनं भगवता तस्य सत्कारश् च । ॥ १०.८०.१ ॥
श्री-राजोवाच&amp;mdash;
भगवन् यानि चान्यानि मुकुन्दस्य महात्मनः ।
वीर्याण्य् अनन्त-वीर्यस्य श्रोतुम् इच्छामि हे प्रभो ॥
श्रीधर-स्वामी (भावार्थ-दीपिका) :
अथाशीतितमे कृष्णः श्री-दामानं गृहागतम् ।
सम्पूज्यापृच्छद् अर्थेप्सुं गुरु-वास-कथां मुदा ॥
सुरारि-मारको हरिः पुरा चकार शं सताम् ।
अतः परं विनैव तन्-निजोपकारम् आचरत् ॥
आचरितानि1 श्रुत्वा पुनर् मुकुन्द-वीर्याणि पृच्छति&amp;mdash;हे भगवन् ! श्रोतुम् इच्छामीत्य् अन्वयः ॥१॥
वंशीधरः (भावार्थ-दीपिका-प्रकाशः) : अथ बलदेव-तीर्थ-यात्रानन्तरम् । अर्थेप्सुं धनार्थिनम् । पुरा पूर्वोपाख्यानेषु । शं कल्याणम् । अतो दैत्य-हननेन सज् जनावनात् । तं सुरारि-नाशम् । निजाभक्ताः । अधुना न केवलं हरि-भक्तानां पारत्रिकम् एव सुखं किन्त्व् ऐहिकम् अप्य् अलौकिकं तद् भवतीत्य् अध्याय-द्वयेनाह&amp;mdash;अन्यानि असुर-संहाराद् इतराणि भक्त-वात्सल्य-बोधकानि ॥१-२॥</description>
    </item>
    
    <item>
      <title>87</title>
      <link>https://vishvAsa.github.io/purANam_vaiShNavam/bhAgavatam/gauDIya-prastutiH/10/87/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam_vaiShNavam/bhAgavatam/gauDIya-prastutiH/10/87/</guid>
      <description>[१०.८७]
सप्ताशीतितमोऽध्यायः
वेद-स्तुतिः
॥ १०.८७.१ ॥
श्री-परीक्षिद् उवाच&amp;mdash;
ब्रह्मन् ब्रह्मण्य् अनिर्देश्ये निर्गुणे गुण-वृत्तयः ।
कथं चरन्ति श्रुतयः साक्षात् सदसतः परे ॥
श्रीधर-स्वामी (भावार्थ-दीपिका) :
श्री-नृसिंहाय नमः ॥
सप्ताशीतितमे नारायण-नारद-वादतः ।
वेदैः स्तुतिर् गुणालम्बा निर्गुणावधि वर्ण्यते1 ॥
वाग् ईशा यस्य वदने लक्ष्मीर् यस्य च वक्षसि ।
यस्यास् ते हृदये संवित्तं नृसिंहम् अहं भजे ॥
संप्रदाय-विशुद्ध्य् अर्थं स्वीय-निर्बन्ध-यन्त्रितः2 ।
श्रुति-स्तुतिमित-व्याख्यां करिष्यामि यथा-मति ॥
श्रीमद्-भागवतं पूर्वैः सारतः सन्-निषेवितम्3 ।
मया तु तद् उपस्पृष्टम् उच्छिष्टम् उपचीयते4 ॥</description>
    </item>
    
  </channel>
</rss>
